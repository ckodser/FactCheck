[
    {
        "text": "به گزارش کدال نگر بورس24 ، شرکت بورس اوراق بهادار تهران از انعقاد قرارداد بابت ارائه خدمات زیر ساخت مرکز داده از تاریخ 1403.01.01 تا 1404.12.29 خبر داد. بورس بیان داشت مبلغ قراردارد به ازای هر ماه 72.273 میلیون ریال می باشد.\n\n",
        "persian_date": "1403-06-03 15:48:00",
        "date": 1724514480000,
        "key": "بورس",
        "url": "https://www.bourse24.ir/news/298193/«بورس»-از-قرارداد-جدید-خبر-داد"
    },
    {
        "text": " 1) پیش‌بینی بازار ... \n بورس24 : در شرایطی به مصاف معاملات نخستین روز کاری هفته می‌رویم که بازار چهارشنبه از یکسو دستور پرداخت ۱۰ همتی بانک مرکزی را می‌دید و از این نظر خیالش نسبت به کارشکنی‌ها و بدعهدی‌های فرزین راحت شده بود و از سوی دیگر نگران تحولات سیاسی روزهای پایان هفته و رای‌گیری وزرا در مجلس برای تشکیل کابینه دولت چهاردهم بود. بنابراین از همان ابتدا شاهد تردید در رفتار معامله‌گران و جدال بین خریداران و فروشندگان خوشبین و بدبین بودیم و البته هر چه از دقایق ابتدایی بازار بیشتر فاصله گرفتیم، با وجود تداوم عرضه‌ها اما میل به تعادل بیشتر شد و در نهایت شاخص کل به کمک حمایت از نمادهای بزرگ و رنج‌های تصنعی دقایق پایانی، با رشد اندک 4 هزار واحدی در ارتفاع دو میلیون و 37 هزار واحدی قرار گرفت. ارزش معاملات تقریبا همتراز بازار با سه‌شنبه و کمتر از 2 همت بود و اندکی نقدینگی به اندازه خرید یکی واحد آپارتمان نقلی (6 میلیارد تومان) توسط حقیقی‌ها به بازار تزریق شد !\nمهمترین اتفاق روزهای پایانی هفته گذشته، رای‌گیری وزرای دولت چهاردهم در مجلس شورای اسلامی و دریافت رای اعتماد کلیه وزرا بود. واقعیت از نظر ذهنی تصور ما این بود که حداکثر 80 تا 85 درصد وزرا رای اعتماد بگیرند اما برخی رایزنی‌ها و اظهارنظرها موجب شد تا در یک اتفاق جالب شاهد تائید رای اعتماد 100 درصدی کابینه دولت باشیم ! بازار چهارشنبه به شدت نگران سنگ‌اندازی برای وزرای اقتصاد، کار، خارجه، بهداشت، صمت و نفت بود. 6 وزیری که نقش کلیدی برای حل بسیاری از مشکلات بازار دارند که خداروشکر چالشی از این ناحیه متوجه بازار نشد.\nاما با تعیین تکلیف کابینه با فراغ بال و خیال راحت‌تری می‌توان درخصوص برخی مسائل سخن گفت. ادامه گزارش امروز را با بحث درخصوص وزیرِ اقتصادی پیش می‌بریم که در مجلس مخالفان بسیاری دارد ! عبدالناصر همتی از امروز وزیر امور اقتصاد و دارایی است. او قرار است به زودی برنامه‌های خود را بصورت رسمی اعلام کند. به‌نظر برنامه‌های همتی دو فاز دارد. در فاز اول برنامه‌های پولی، ارزی، اقتصادی، صنعتی و در نهایت بورسی کشور روشن می‌شود که سیگنال مهمی برای فعالین اقتصادی خواهد بود و در گام دوم باید شاهد اجرایی شدن و عملیاتی شدن برنامه‌ها باشیم. گفته می‌شود برنامه‌ها و بیانیه‌ها در حال نگارش بوده و به زودی به سمع و نظر فعالین اقتصادی خواهد رسید.\nاما فاز دوم، دو گام دارد که سریعا باید به آن پرداخته شود. در گام نخست باید ضرب‌الاجلی برای اصلاحات برخی امور که قابلیت تغییر در کوتاه‌مدت را دارند، تعیین شود تا یک چراغ سبز پررنگ به برگشت جریان اعتماد برای فعالین اقتصادی روشن شود. اصلاح نرخ ارز و توقف برخی موارد در قیمت‌گذاری دستوری می‌تواند جزء اولین سیگنال‌ها و آلارم‌های مهم باشد. گام دوم که مقداری زمان‌بر خواهد بود، مربوط به تحولات بودجه است که برخی اصلاحات و برگشت به عقلانیت در این حوزه بسیار مهم خواهد بود تا جایی که می‌تواند عاملی برای آشتی دولت با اقتصاد باشد.\nشک نکنید اگر این دو گام عملیاتی شود، از آنجایی که بازار سرمایه در این سالها به شدت خار و ذلیل شده و از طرف دیگر کلیه بازارهای موازی در اشباع از خرید و رکود به سر می‌برند، نقدینگی قوی و بزرگی روانه بازار خواهد شد و این یک بازی برد - برد برای دولت و مردم خواهد بود. چراکه آنوقت است که با تقویت بازار ثانویه، دولت می‌تواند روی بازار اولیه و گسترش سهام پروژه حساب باز کند. موضوعی که دولت سیزدهم هیچ درکی از آن نداشت اما همتی با توجه به سبقه‌ای که در دولت دوازدهم داشت و شناختی که از بازار دارد، می‌تواند در مسیر اجرای آن قرار بگیرد.\nنظر شخصی ما این است که به طور کلی بعد از انتخابات ریاست جمهوری با اینکه بازار سرمایه زیر بار یکی از سخت‌ترین شکنجه‌ها چه از بُعد قیمتی و چه از بُعد روانی قرار گرفت اما معتقدیم فرمان ...\nمشاهده کامل پیش‌بینی بازار امروز ...\n",
        "persian_date": "1403-06-03 05:27:00",
        "date": 1724477220000,
        "key": "بورس",
        "url": "https://www.bourse24.ir/news/298143/پیش‌بینی-وضعیت-بورس-3-شهریور-1403"
    },
    {
        "text": " بورس24 : مرداد ماه 1403 با عقبگرد 6.2 درصدی برای شاخص کل بورس سپری شد تا زیان بورس در پایان 5 ماهه اول سال به 7.1 درصد برسد.\nاین عملکرد نشان می دهد که مرداد ماه یکی از بدترین ماه های بازار سرمایه ایران بوده است.\nدر بررسی عملکرد 5 ماهه شاهد رشد 28.5 درصدی شاخص صنعت منسوجات و قرار گرفتن این شاخص در صدر جدول بازدهی ها بودیم ، شاخصی که در 5 ماه قبل از آن هم سبز رنگ بوده است.\nشاخص صنعت خرده فروشی با رشد 6.8 درصد و شاخص صنعت لاستیک با رشد 5 درصدی دومین و سومین صنعت پربازده این دوره زمانی 5 ماهه بوده اند.\nشاخص صنعت محصولات کاغذی با ثبت ریزش 42 درصدی در 5 ماه زیان ده ترین صنعت بازار سهام در این دوره زمانی بوده است.\nشرح شاخص\n28 اسفند 1402\n31 مرداد1403\n31 تیر1403\nتغییرات مرداد 1403\n(درصد)\nتغییرات 5 ماهه نخست 1403\n(درصد)\nمحصولات فلزی\n275434\n199777\n226663\n11.8-\n27.4-\nمواد دارویی\n188196\n155816\n168387\n7.5-\n17.2-\nانبوه سازی\n17074\n13858\n15950\n13.1-\n18.8-\nرایانه\n82619\n78386\n83208\n5.8-\n5.1-\nماشین آلات\n377728\n337215\n365830\n7.8-\n10.7-\nفرآورده های نفتی\n10326870\n8395922\n9413259\n10.8-\n18.7-\nکانی فلزی\n512728\n448713\n492144\n8.8-\n12.5-\nکانی غیر فلزی\n66537\n50580\n57056\n11.3-\n24-\nغذایی به جز قند\n58599\n51177\n55470\n7.7-\n12.6-\nزغال سنگ\n61382\n38988\n44809\n13-\n36.5-\nخودرو\n338782\n246920\n290389\n15-\n27.1-\nقند و شکر\n213605\n171046\n185866\n8-\n19.9-\nحمل و نقل\n65118\n66636\n69171\n3.6-\n2.3+\nوسایل ارتباطی\n61758\n38586\n46424\n16.9-\n37.5-\nسایر مالی\n15593\n12324\n13634\n9.6-\n21-\nانتشار و چاپ\n1891294\n1463726\n1661172\n11.9-\n22.6-\nمحصولات کاغذی\n78075\n44701\n56061\n20.2-\n42.7-\nفلزات اساسی\n1773303\n1668199\n1849096\n9.8-\n5.9-\nشیمیایی\n172145\n172216\n176039\n2.1-\n0\nدستگاه های برقی\n6424140\n5482060\n5640499\n2.8-\n14.6-\nسرمایه گذاری ها\n27940\n26717\n27323\n2.2-\n4.4-\nزراعت\n346345\n273837\n315383\n13.2-\n20.9-\nلاستیک\n507929\n533631\n576461\n7.4-\n5+\nچند رشته ای صنعتی\n307196\n321331\n326766\n1.6-\n4.4+\nرادیویی\n6074\n5053\n5054\n0\n16.8-\nفنی مهندسی\n7899\n6199\n6824\n9.1-\n21.5-\nکاشی و سرامیک\n69585\n60141\n66984\n10.2-\n13.5-\nبیمه\n107221\n91202\n102906\n11.3-\n15-\nمنسوجات\n19062\n24489\n22332\n9.6+\n28.5+\nمالی\n1917732\n1729915\n1819897\n4.9-\n9.8-\nسایر معادن\n512250\n452330\n487404\n7.2-\n11.7-\nاستخراج نفت\n4624\n4494\n4619\n2.7-\n2.8-\nمحصولات چرمی\n38569\n25912\n29362\n11.7-\n32.8-\nسیمان\n25210\n25678\n26253\n2.2-\n1.8-\nبانک ها\n9144\n7856\n8467\n7.2-\n14-\nبرق و گاز و آب و بخار\n4640\n4322\n4698\n8-\n6.8-\nاداره بازارهای مالی\n1261\n1101\n1150\n4.2-\n12.7-\nاطلاعات و ارتباطات\n796\n592\n683\n13.3-\n25.6-\nخرده فروشی به جز وسائل نقلیه\n2598\n2776\n2711\n2.3+\n6.8+\nشاخص کل\n2195092\n2038207\n2172192\n6.2-\n7.1-\n",
        "persian_date": "1403-06-02 19:21:00",
        "date": 1724440860000,
        "key": "بورس",
        "url": "https://www.bourse24.ir/news/298142/بورس-تهران-؛-کارخانه-تولید-زیان!"
    },
    {
        "text": "قادر معصومی خانقاه\nاگر موضوعات مهم حوزه بازار سرمایه، اقتصاد، سیاست و چالش‌های منطقه‌ای که از اواخر سال ۱۴۰۱ در جریان بوده است و برخی از آن‌ها کماکان ادامه دارد را مرور کنیم، شامل موارد زیر می‌شود؛  ۱. اصرار بر سیاست قیمت‌گذاری دستوری به خصوص در صنایع تولید خودرو، تولید و توزیع برق، محصولات پتروشیمی و پالایشگاهی و ... طی سال‌های اخیر که نتایج آن در گزارشات  مالی شرکت‌ها منتهی به ۲۹ اسفندماه ۱۴۰۲ و کاهش سود تقسیمی شرکت‌ها در مجامع نمایان شد.\n۲. مخالفت با عرضه خودروی سواری در بورس کالا و اصرار بر فروش به روش قرعه‌کشی و توزیع رانت، آواخر سال ۱۴۰۱؛ \n۳. داستان افزایش نرخ خوراک پتروشیمی‌ها و نرخ انرژی صنایع و رفت و برگشت آن بین دولت و مجلس از ‌ابتدای سال ۱۴۰۲ و نهایی شدن آن طی شهریورماه ۱۴۰۲؛\n۴. عملیات 7 اکتبر و شروع جنگ غزه طی مهرماه ۱۴۰۲؛\n۵. افزایش نرخ بهره بانکی به ۳۰ درصد طی دی‌ماه ۱۴۰۲ (آثار آن اخیرا\" در صورت‌های مالی بانک‌ها و شرکت‌های تولیدی به عنوان افزایش هزینه تامین مالی نمایان شده است.)؛\n۶. تغییر فرمول نرخ خوراک پالایشگاه‌ها و پتروپالایشی‌ها و کاهش نرخ تخفیف خوراک آن‌ها، بهمن‌ماه ۱۴۰۲؛\n۷. حمله رژیم صهیونیستی به کنسولگری ایران در سوریه، فروردین‌ماه ۱۴۰۳؛\n۸. پاسخ موشکی ایران به حمله رژیم صهیونیستی، فروردین‌ماه ۱۴۰۳؛\n۹. چالش بند س تبصره ۶ بودجه سال ۱۴۰۳، طی اردیبهشت‌ماه ۱۴۰۳؛\n۱۰. افزایش نرخ اوراق بادرآمد ثابت به حدود ۳۶-۳۸ درصد طی فصل بهار ۱۴۰۳؛\n۱۱. سقوط بالگرد رئیس جمهور و هیأت همراه انتهای اردیبهشت‌ماه ۱۴۰۳؛\n۱۲. نام نویسی، تایید صلاحیت و شروع فرآیند انتخابات طی خردادماه ۱۴۰۳ و برگزاری انتخابات در دو مرحله و انتخاب دکتر پزشکیان به عنوان رئیس جمهور طی تیرماه ۱۴۰۳؛\n۱۳. افزایش تنش‌های منطقه‌ای بابت ادامه حملات وحشیانه رژیم صهیونیستی به غزه طی تیرماه ۱۴۰۳؛\n۱۴. ترور اسماعیل هنیه در تهران و عزم ایران برای پاسخ به این اقدام ددمنشانه رژیم صهیونیستی طی مردادماه ۱۴۰۳؛\n۱۵. تشدید درگیری‌های بین روسیه و اوکراین و احتمال بالا گرفتن اختلافات غرب و روسیه در اواخر مردادماه ۱۴۰۳؛\n۱۶. موضوعات مرتبط با تشکیل دولت جدید، انتخاب وزراء و اخذ رای اعتماد مجلس برای شروع کار دولت آواخر مردادماه ۱۴۰۳؛\n۱۷. پیش رو بودن انتخابات آمریکا و احتمال تغییر سیاست این کشور در قبال ایران و تحریم‌ها، بعد از این رویداد طی آبان‌ماه ۱۴۰۳. و ...\nسازمان بورس و اوراق بهادار در قبال هرکدام از موضوعات فوق مکاتبات لازم را ارسال کرده، اقدامات مقتضی را انجام داده و تصمیماتی را اتخاذ نموده است، لکن مسائل پیش آمده در حوزه سیاسی و ریسک‌های سیستماتیک حاکم بر فعالیت‌های اقتصادی در کشور که در حال حاضر عمدتا از مسائل منطقه‌ای نشات می‌گیرند، نیاز به اتخاذ تدابیر بیشتری داشت، به همین دلیل سازمان بورس و اوراق طی هفته‌های اخیر تصمیم به کاهش دامنه نوسان قیمت سهام گرفت تا اقدامات حمایتی توسط سازمان بورس، بورس تهران، فرابورس ایران، ناشران بورسی و فرابورسی، بانک مرکزی، وزارت اقتصاد، نهادها و سایر سازمان‌ها دولتی ‌و غیردولتی اجرایی شود و اثرگذاری بیشتری داشته باشد.\nدر این راستا سازمان بورس و اوراق بهادار با همکاری و همراهی، صندوق‌های سرمایه‌گذاری توسعه و تثبیت بازار سرمایه و شرکت‌های بورس تهران و فرابورس ایران اقدامات حمایتی مبنی بر انتشار اوراق تبعی تامین مالی و بیمه‌ای را در دستور کار قرار داده و بخش عمده آن را اجرایی نموده است، همچنین هیأت عالی بانک مرکزی نیز مجوز لازم برای واریز وجوه از طرف سیستم بانکی به بازار سرمایه را صادر کرد، لذا انتظار می‌رود شبکه بانکی و سایر نهادهای مرتبط هم با تسریع در انجام اقدامات حمایتی در بازگشت اطمینان و اعتماد به سرمایه‌گذاران، سازمان بورس را همراهی کنند. در نهایت با در نظر گرفتن شرایط سیاسی و اقتصادی کلان کشور، انتظار می‌رود دولت جدید و تیم اقتصادی آن در خصوص موارد زیر در اسرع وقت تصمیمات جدی اتخاذ و دستورات لازم برای اجرای آن‌ها را صادر نماید. \n۱. مدیریت نرخ بهره بانکی با در نظر گرفتن مشکلات ناترازی سیستم بانکی؛\n۲. حذف رانت ناشی از قیمت‌گذاری دستوری؛\n۳. حذف رانت ناشی از فاصله قیمت ارز نیمایی و آزاد؛\n۴. بازنگری در فرمول‌ها یا ابلاغیه‌های تعیین نرخ مواد اولیه و محصولات شرکت‌های تولیدی؛\n۵. به رسمیت شناختن ساز و کار بازار و استفاده از ظرفیت بورس‌های کالایی(بورس کالای ایران و بورس انرژی ایران) جهت تنظیم بازارها؛\n۶. بازنگری در نرخ کلیه عوارض دولتی بر اساس واقعیت‌های اقتصادی جهت ایجاد مزیت رقابتی برای صنایع داخلی در مقابل رقبای منطقه‌ای و بین المللی؛\n۷. ارائه بازه زمانی مناسب برای اجرای ابلاغیه‌ها و تغییرات در قوانین و مقررات و تا حد امکان اجرای تدریجی و پلکانی آن‌ها جهت ایجاد امکان تطابق؛\nدر پایان برای تثبیت شرایط بازار سرمایه تا زمان تصمیم‌گیری در خصوص مفاد بندهای فوق و سایر تصمیمات تاثیرگذار بر تولید و بازار سرمایه، درخواست صدور دستور تسریع در انجام اقدامات حمایتی که طبق موضوعات طرح شده در جلسه اخیر شورای عالی بورس بر عهده هر کدام از نهادها و سازمان‌های دولتی و غیردولتی گذاشته شده است، به عنوان اقدامات لازم و فوری را داریم.\n",
        "persian_date": "1403-06-02 19:01:00",
        "date": 1724439660000,
        "key": "بورس",
        "url": "https://www.bourse24.ir/news/298141/هفت-کاری-که-دولت-پزشکیان-باید-برای-بورس-انجام-بدهد"
    },
    {
        "text": " بورس24 : خالص ارزش معاملات خرد با افزایش 16 درصدی نسبت به دیروز به محدوده 1,380 میلیارد تومان رسید. بیشترین معاملات مربوط به گروه های فلزی، شیمیایی و خودرو و ساخت قطعات بود.\nتراز پول خرد بازار به منفی 28 میلیارد تومان رسید.\nنمادهای غالبر، حفارس، وبانک، کسرا، ونوین، کالا، لپارسح، شپنا و کرومیت در صدر خریدهای حقیقی از حقوقی قرار داشتند.\nحقوقی ها تا توانستند از خساپا، حکشتی، فولاد، خودرو، اسیاتک، فسپا، وبصادر، وبملت، فملی و فارس حمایت کردند.\nشاخص کل بیش از 4 هزار واحد بالا رفت و به سطح 2 میلیون و 37 هزار واحد رسید. تاپیکو، شپنا، فملی، فولاد و شپدیس بیشترین نقش مثبت را بر آن داشتند.\nشاخص هموزن فقط 348 واحد و شاخص فرابورس 2 واحد افزایش را ثبت کردند.\n",
        "persian_date": "1403-05-31 12:59:00",
        "date": 1724245140000,
        "key": "بورس",
        "url": "https://www.bourse24.ir/news/298058/بورس-متعادل-شد"
    },
    {
        "text": "1) پیش‌بینی بازار ... \n بورس24 : از آنجا که روند معاملات نیمه دوم بازار دوشنبه بد پیش رفته بود و قیمت آخرین معامله در اکثر نمادها به پائین‌تر از قیمت‌های پایانی رسیده بود، بازار دیروز چاره‌ای به‌جزء حرکت در دامنه منفی و پذیرش چَک دوم از فروشنده‌ها نداشت ! ضمن اینکه برخی اخبار و گمانه‌زنی‌ها نسبت به پیشنهادات جدید درخصوص صندوق‌های اهرمی نیز به فشار اول وقت بازار دیروز دامن زد ! طبق روال عادی برنامه در بازارهای منفی، روند معاملات در نمادهای شاخص‌ساز مدیریت شده پیش می‌رود و مابقی نمادها همچون بچه سرراهی به حال خود رها می‌شوند. بنابراین در شرایطی که از پرتفوی معامله‌گران خون می‌چکید، میزان کاهش ارتفاع شاخص در بازار دیروز تنها 5,500 واحد بود. ارزش معاملات که در بازار دوشنبه با رشد جدی به 2.9 همت رسیده بود، کاهشی شد و به کمتر از 2 همت رسید و مجددا شاهد تراز منفی نقدینگی و انتقال 200 میلیارد تومان پول از سبد حقیقی‌ها به پرتفوی حقوقی‌ها بودیم.\nدر بازار همه نگاه‌ها به وجوهی است که قرار است به عنوان نقدینگی حمایتی وارد گود شود. طبق اطلاعات جدیدی که روز گذشته از بانک مرکزی رسید، دستور پرداخت ۱۰ همت به منظور خرید واحدهای صندوق تثبیت بازار سرمایه به بانکهای عامل صادر شده است. همچنین گفته می‌شود بانکهای مذکور از روز گذشته شروع به خرید یونیت‌های صندوق تثبیت کرده‌اند و در روزهای آینده نیز طبق این دستور پرداخت، موظف به ادامه خرید یونیت‌های صندوق تا تکمیل سقف ۱۰ هزار میلیارد تومان هستند. به نظر می‌رسد سنگ‌اندازی‌های فرزین رو به اتمام است. بازار به شدت نگران اجرایی شدن موضوع واریز وجه توسط بانکها بود. اگرچه فرزین فرد قابل اطمینانی نیست اما به نظر این بار فرامین از مقامات بالاتر صادر شده است ! اما گزارش امروز را با سه موضوع، \"پیشنهاد کاهش ضریب صندوق‌های اهرمی و اثرات آن در بازار\" ، \"اظهارات امیدوارکننده همتی به عنوان فرمانده اقتصادی دولت\" و \"تحولات سیاسی\" پیش می‌بریم.\nدوشنبه شب نشست پرحاشیه‌ای در گروه مالی دانایان با موضوع \"پیشنهاد برخی تغییرات در صندوق‌های اهرمی\" برگزار شد. علی ‌اکبر ایرانشاهی، رئیس مرکز نظارت بر صندوق‌های سرمایه‌گذاری گفت: ضرایب اهرمی این صندوق‌ها (خالص ارزش واحدهای عادی به خالص ارزش واحدهای ممتاز) 2 واحد است. پیشنهاد ما این است که این سقف تا 1.5 واحد کاهش یابد. نکته‌ دیگری که در این نشست مطرح شد، پیشنهاد تغییر کارمزد مبتنی بر عملکرد بود. در شرایط فعلی، معیار سنجش برای کارمزد عملکرد مدیران صندوق، تنها بازدهی بالاتر صندوق از شاخص است اما اکنون یک شرط تحت عنوان پیشنهاد اضافه شده که واحد‌های ممتاز باید بالاتر از واحد‌های عادی بازدهی داشته باشند. بنابراین مدیر صندوق تنها زمانی قادر است کارمزد مبتنی بر عملکرد دریافت کند که علاوه بر بازدهی بیشتر واحد‌های ممتاز نسبت به شاخص، نسبت به واحد‌های عادی نیز بازدهی بیشتری محقق کند.\nبه نظر سازمان با این پیشنهاد و در صورت تصویب آن قصد کوچک‌سازی صندوق‌های اهرمی و کنترل افسار آنها را دارد. اتفاقا از هر دو تصمیم حمایت می‌کنیم؛ چراکه همین صندوق‌ها با اعمال سیاست‌های غیرمنطقی و ظلم آشکار در حق سهامداران، بازار را در تیر ماه و پس از روشن شدن نتیجه انتخابات به بدترین شکل ممکن در راستای منافع خود به زیر کشیدند اما ... !! اما اولا برای اجرایی شدن این پیشنهادات باید راهکارهای عملی برای جلوگیری از وقوع بحران جدید ارائه شود و ثانیا به زمان مطرح شدن پیشنهادات و عواقب آن فکر شود. وقتی بازار جزئیات این پیشنهاد را نمی‌داند، طبیعی است که چنین واکنش تند و تیزی را شاهد باشیم. این پیشنهادات در بدترین زمان ممکن و به شکل ناقص به بازار مخابره شد. البته صبح روز گذشته پس از اینکه آثار اظهارات نسنجیده مشخص شد، ایرانشاهی توضیحات جدیدی را در فضای مجازی اضافه کرد که در ادامه این گزارش، عینا نقل‌قول می‌کنیم.\n\"اولا کاهش ضریب اهرمی در حد یک پیشنهاد است و تا زمان تصویب باید فرایند خاص خود را طی کند، ثانیا مطابق اساسنامه صندوق اهرمی در صورتی که ضریب اهرم صندوق بیشتر از حد تعیین شده باشد در حال حاضر (۲) صرفا امکان صدور واحد عادی (افزایش اهرم بیشتر برای صندوق وجود ندارد و در صورتی که ضریب اهرم به ۱.۵ تقلیل پیدا کند، الزامی به مدیر صندوق به منظور کاهش ضریب اهرمی وارد نخواهد شد لیکن اجازه صدور واحد عادی جدید برای مدیر صندوق وجود نخواهد داشت. کمااینکه به دلیل کاهش ارزش سهام موجود در پرتفوی صندوق‌ها اهرم برخی از صندوق‌ها به بالاتر از 2 درصد رسیده ولی الزامی مطابق مقررات به منظور کاهش ضریب اهرم این صندوق‌ها نیست. مجددا تاکید می‌گردد در صورت تصویب کاهش ضریب هیچگونه فشار فروشی توسط این صندوق‌ها به بازار وارد نخواهد شد.\"\nما نیز در ادامه این گزارش توضیحاتی را برای آن دسته از عزیزانی که اشراف کافی به موضوع صندوق‌های اهرمی ندارند، اضافه می‌کنیم. کاهش ضریب اهرم به 1.5 واحد به این معنی است که ...\nمشاهده کامل پیش‌بینی بازار امروز ...\n",
        "persian_date": "1403-05-31 05:12:00",
        "date": 1724217120000,
        "key": "بورس",
        "url": "https://www.bourse24.ir/news/298048/پیش‌بینی-وضعیت-بورس-31-مرداد-1403"
    },
    {
        "text": " بورس24 : خالص ارزش معاملات خرد با افت 39 درصدی به محدوده 1,190 میلیارد تومان افت کرد. گروه های شیمیایی، فلزی و خودرو و ساخت قطعات به ترتیب صدرنشین ارزش معاملات شدند.\nحقیقی ها 139 میلیارد تومان از سهام و حق تقدم ها و 68 میلیارد تومان از صندوق های سهامی بیرون کشیدند.\nنمادهای فولاد، خودرو، فملی، شپدیس، غالبر، خساپا، خزامیا و بوعلی با بیشترین حمایت از سوی حقوقی ها همراه شدند. حقیقی ها عمدتا حفارس، وبانک، فباهنر، ودی، شپنا، شتران، ونوین، شاوان و پترول را از حقوقی ها خریداری کردند.\nشاخص کل حدود 5,5 هزار واحد عقب نشینی داشت و به سطح 2 میلیون و 32 هزار واحد برگشت. فملی، فولاد و وبملت بیشترین نقش را در این عقبگرد داشتند.\nشاخص هموزن 896 واحد و شاخص فرابورس 12 واحد کاهش داشتند.\n",
        "persian_date": "1403-05-30 13:02:00",
        "date": 1724158920000,
        "key": "بورس",
        "url": "https://www.bourse24.ir/news/297996/افزایش-فشار-عرضه-ها-و-عقب-نشینی-قیمت-عمده-نمادها"
    },
    {
        "text": " 1) پیش‌بینی بازار ... \n بورس24 : در شرایطی به مصاف معاملات چهارمین روز کاری هفته می‌رویم که بازار دوشنبه از همان دقایق ابتدایی با عرضه صفوف خرید برخی از صندوق‌های اهرمی و نمادهای بزرگ و مورد توجه به تعادل رسید. البته از جریان بازار یکشنبه هم مشخص بود که فاصله چندانی تا زمان نخستین زورآزمایی خریداران و فروشندگان باقی نمانده است. با گذر از دقایق ابتدایی و گرفتن ضرب اول عرضه، بازار کمی بهتر شد و در برخی از نمادها شاهد تلاش‌هایی برای تداوم حرکت رو به جلو بودیم اما با روشن شدن این موضوع که بانک مرکزی هنوز وعده خود درخصوص انتقال وجه به حساب صندوق‌های حمایتی را اجرایی نکرده، موج دوم عرضه با شدت بالاتری از راه رسید. هرچند که شاخص کل حدود سه چهارم از رشد 10 هزار واحدی خود را ذخیره کرد و به شکل تصنعی تا ارتفاع دو میلیون و 38 هزار واحدی پیشروی کرد اما طیف وسیعی از سهام سرخ‌پوش شده و یا به قیمت‌های درصد منفی و صف فروش رسیدند !! ارزش معاملات بواسطه زد و خورد بیشتر معامله‌گران با رشد بیش از 80 درصدی به 2.9 همت رسید و باری دیگر شاهد منفی شدن تراز نقدینگی حقیقی‌ها و خروج 270 میلیارد تومان پول از بازار بودیم. \nاتفاقات روز دوشنبه یکبار دیگر یادآوری کرد که بازار حتی به اندازه یک اپسیلون از شرایط بحرانی فاصله نگرفته و رشد اندک روزهای اخیر صرفا در راستای امیدواری به فعال شدن جریان حمایتی از بازار بوده است. سوای از این موضوع که رفتار بسیاری از معامله‌گران را نمی‌پسندیم و معتقدیم یکی از دلایلی که بازار به چنین روزی افتاده، بحث هیجان‌زدگی آنهاست اما باید بپذیریم که در این 4 سال اتفاقات ناگواری رخ داده و باعث شده معامله‌گران خیلی فرصت اجرایی کردن وعده‌ها را ندهند. یعنی اگر عنوان می‌شود که قرار است فلان تصمیم و بهمان سیاست برای حمایت از بازار اجرایی شود، مدیران و روسا نیز باید در کوتاه‌ترین زمان ممکن بروکراسی اداری را طی کرده و به وعده‌هایی که می‌دهند، جامه عمل بپوشانند.\nدر ابتدای گزارش هم عنوان شد که موج اصلی عرضه زمانی به بازار دیکته شد که خبر رسید هنوز کارت به کارت بانک مرکزی به حساب صندوق توسعه و تثبیت صورت نگرفته است ! از آنجا که بازار گارد منفی عجیب و البته منطقی نسبت به فرزین و سیاست‌هایش دارد، این ذهنیت برای بسیاری ایجاد شد که او خلف وعده کرده و قصد گشایش لاین اعتباری و کمک به بازار را ندارد. البته که معتقدیم تزریق منابع صورت خواهد گرفت و صرفا بحث بروکراسی اداری و تغییرات کابینه است که جریان تزریق منابع را کُند کرده اما از آنجایی که بازار اطمینان به برخی افراد ندارد، ترجیح می‌دهد کنار نشسته و صرفا نظاره‌گر ماجرا باشد تا زمان موعود فرا برسد.\nاز طرف دیگر می‌بینیم که جریان حمایت از بازار معطوف به تعداد محدودی نماد بزرگ و شاخص‌ساز است که اگرچه رشد نماگر اصلی بازار را رقم می‌زند اما فضا در بیش از 500 شرکت بورسی جالب و مورد قبول پیش نمی‌رود. در گزارش‌های اخیر به این نکته اشاره شد که چنانچه قرار است نقدینگی تزریق شده به صندوق‌های حمایتی صرف خرید فولاد، فملی، نوری، شپنا، فارس، شبندر، خودرو و 4 – 5 سهم بزرگ دیگر همردیف این نمادها شود، همان بهتر که اصلا چنین وجهی در اختیار توسعه و تثبیت قرار نگیرد !! بدون تعارف معتقدیم خرج کردن این پول آن هم بصورت رنجی صرفا عاملی برای سر پا نگه داشتن صندوق‌های اهرمی و خروج پول از بازار خواهد بود. چراکه 10 - 15 سهم برتر این صندوق‌ها دقیقا از همین نمادها تشکیل شده است. مگر 600 - 700 نماد دیگر بچه سر راهی هستند که هیچ هزینه‌ای برای آنها با وجود افت‌های 70 تا 90 درصدی نمی‌شود !! جالب اینکه در خیلی از این نمادها P/Eها به سطوح باورنکردنی و جالبی رسیده‌اند و اگر قرار باشد تداوم سیاست‌های اخیر صندوق‌های حمایتی را داشته باشیم، مشکل بازار حل نخواهد شد.\nنکته دیگر اینکه، بازار علاوه بر اینکه در انتظار واریز وجه بانک مرکزی به حساب صندوق توسعه است، منتظر انتشار اوراق تبعی سهام بزرگ و همچنین اجرایی شدن طرح سهام‌یار (برای پرتفوی‌های کمتر از 500 میلیون تومان) است. حداقل اگر بی‌نظمی و بدعهدی بانک مرکزی را می‌بینید، بهتر است سایر برنامه‌های حمایتی را با سرعت بیشتری پیش ببرید. چراکه روند معاملات روز گذشته به شکل واضحی نشان داد که ...\nمشاهده کامل پیش‌بینی بازار امروز ...\n",
        "persian_date": "1403-05-30 05:17:00",
        "date": 1724131020000,
        "key": "بورس",
        "url": "https://www.bourse24.ir/news/297973/پیش‌بینی-وضعیت-بورس-30-مرداد-1403"
    },
    {
        "text": " بورس24 : خالص ارزش معاملات خرد با رشد 27 درصدی نسبت به دیروز به محدوده 1,950 میلیارد تومان نزدیک شد. امروز دومین روز پیاپی است که ارزش معاملات روند صعودی گرفته است.\nحقیقی ها که در سه روز اخیر به طور متوالی و در مجموع 442 میلیارد تومان سرمایه وارد سهام و حق تقدم ها کرده بودند امروز 81 میلیارد تومان نقدینگی از بازار بیرون کشیدند. صندوقهای سهامی و با درآمد ثابت نیز به ترتیب 230 و 215 میلیارد تومان خروج پول خرد داشتند.\nحقیقی ها عمدتا وبانک، شپنا، فسبزوار، شبندر، فباهنر، کایزد، حسینا، وصندوق، بوعلی و دفارا را از حقوقی ها خریداری کردند.\nبیشترین حمایت حقوقی ها روی نمادهای فملی، خزامیا، وتوس، شپدیس، غالبر، خگستر، وخارزم، کماسه، وبملت، اخابر و شمواد متمرکز بود.\nشاخص کل که در یک ساعت ابتدایی بیش از 9 هزار واحد رشد کرده بود در ادامه حدود 2 هزار واحد عقب نشینی کرد و با رضایت دادن به افزایش 7 هزار واحدی در سطح 2 میلیون و 38 هزار واحد نشست. فولاد، شستا، شپنا، شپدیس، تاپیکو و شبندر بیشترین اثر مثبت و فملی عمده ترین تاثیر منفی را بر آن گذاشتند.\nشاخص هموزن هم به افزایش 751 واحدی بسنده کرد. نماگر بازار فرابورس نیز فقط 15 واحد بر ارتفاع خود افزود.\n",
        "persian_date": "1403-05-29 13:03:00",
        "date": 1724072580000,
        "key": "بورس",
        "url": "https://www.bourse24.ir/news/297928/پای-فروشنده-ها-روی-ترمز-رشد-بازار"
    },
    {
        "text": "1) پیش‌بینی بازار ... \n بورس24 : در شرایطی به مصاف معاملات سومین روز کاری هفته می‌رویم که بازار روز گذشته هم مثبت بود؛ با این تفاوت که بواسطه رشد اندک روزهای اخیر، سمت عرضه در برخی از نمادها کمی بیشتر بود و از طرف دیگر برخی از نمادهایی که در صف فروش قفل شده بودند، با افزایش تقاضا به تعادل رسیدند. بنابراین ارزش معاملات با رشد 14 درصدی به 1.6 همت رسید. بازاری که سنگر 2 میلیونی را از دست داده بود، به کمک برخی خبرها و اتفاقات مجددا این سنگر را پس گرفته و روز گذشته با رشد 18 هزار واحدی تا ارتفاع دو میلیون و 30 هزار واحدی پیشروی کرد. تابلوی معاملات بعد از مدتها، کمی امیدوارکننده شده ! تقریبا در سهم‌های بزرگ بازار، کدهای حقیقی با حجم بالا فعال شده‌اند و لذا سرانه خرید در بازار تقویت شده است. از دیگر اتفاقات مهم می‌توان به مثبت شدن تراز نقدینگی حقیقی‌ها (ورود 310 میلیارد تومان پول) برای سومین روز متوالی خبر داد.\nبه نظر می‌رسد تحرکات رو به جلوی روز گذشته به این دلیل بود که بازار بعدازظهر روز شنبه خبرهای مثبتی دریافت کرده بود. یکی از مهمترین خبرها این بود که بانک مرکزی در یک تصمیم جدید و عجیب به زنجیره فولاد اجازه داده تا ارز ناشی از صادرات را به جای عرضه در سامانه نیما، به نرخ توافقی به مصرف‌کنندگان زنجیره فولاد بفروشد. در واقع صادرکنندگان صنعت فولاد بعد از این تصمیم، می‌توانند ارز خود را به نرخ‌های بالاتری تسعیر نمایند. بنابراین به نظر می‌رسد رفته‌رفته سهم ارز نیمایی در سبد فروش صادرکنندگان کوچکتر شود و در نهایت فاصله نرخ ارز در دسترس صادرکنندگان نیمایی فاصله‌اش با نرخ ارز آزاد کمتر خواهد شد.\nدومین خبر، توافق برای انتشار اوراق تبعی توسط 20 ناشر برتر فرابورسی بود. عجیب است که مدیران فرابورس هم بالاخره به تکاپو افتاده‌اند ! با توجه به مصوبه هفته گذشته شورای عالی بورس مبنی بر اینکه 50 درصد سود اوراق تبعی منتشر شده توسط ناشران باید از سوی صندوق تثبیت بازار تضمین شود؛ مشارکت در این طرح برای ناشران با 50 درصد هزینه صورت می‌گیرد. بر اساس توافقات، این اوراق 12 یا 18 ماهه منتشر خواهد شد و مقرر شده تا ناشران در اسرع وقت نسبت به انتشار این اوراق اقدام کنند. این حجم از اخبار مثبت آن هم به شکل رگباری عجیب است ! آیا امکان استفاده از چنین ابزارهایی پیش رسیدن بازار به مرحله بحرانی وجود نداشت ؟ یا شاید هم این تصمیمات نشات گرفته از رویکرد دولت جدید باشد ... !! به هر جهت بازار و سهامداران از هر گونه تغییر رویکرد و اتفاقات مثبت استقبال می‌کنند.\nسومین خبر، جنس سیاسی داشت. یک پایگاه خبری آمریکایی به نقل از مقام‌های این کشور گزارش داد که جو بایدن، رئیس‌جمهور آمریکا در تلاش است تا پایان هفته آینده توافق آتش‌بس غزه به ‌نتیجه برسد. در همین راستا دبیر کل حزب‌الله لبنان گفت: بزرگترین انتقام از دشمن این است که در ازای عدم پاسخ ایران، او را مجبور به توقف جنگ غزه کنیم و این یک پیروزی بزرگ است. بنابراین به نظر می‌رسد کمی از جنگ و تحولات نظامی فاصله گرفته‌ایم و رنگ آسمان آبی شده است. بی‌‌شک اولین و مهم‌ترین دلیل مثبت بازار این چند روز، کوتاه شدن سایه جنگ بود.\nالبته موضوع جنگ هنوز خاتمه نیافته اما شرایط مذاکرات و اخباری که می‌رسد نشان می‌دهد احتمالا پشت ماجرا امتیازاتی در حال رد و بدل شدن است و همین موضوع کافی بود تا بازار هم واکنش خوبی نشان دهد. دقت کنید که روزهای بعد از ترور اسماعیل هنیه، بواسطه بی‌تفاوتی نهاد ناظر به این رویداد، بازار تقریبا 15 درصد افت را تجربه کرد که هنوز بخش بزرگی از آن جبران نشده است. در مجلس هم فضا چندان بد پیش نمی‌رود و فعلا امیدواری‌هایی به تائید برخی از وزارتخانه‌های مهم با توجه به دفاع روز شنبه رئیس‌جمهور از کابینه وجود دارد.\nبنابراین جمیع اخبار دست‌به‌دست هم داد تا بازار یکشنبه هم مثبت پیش برود. فعلا جو حمایتی و کاهش احتمال جنگ در بورس عمل کرده و تعداد نمادهای سبزپوش افزایش یافته است. البته دامنه نوسان کماکان محدود است و میزان رشد به گونه‌ای نبوده که انگیزه فروش ایجاد کند. خریدار هم هنوز از بهبود شرایط مطمئن نشده و منتظر است تا با تعادل بیشتر تصمیم بگیرد که خرید در این سطوح به صلاح است یا خیر. برخی معتقدند آنچه ...\nمشاهده کامل پیش‌بینی بازار امروز ...\n",
        "persian_date": "1403-05-29 05:15:00",
        "date": 1724044500000,
        "key": "بورس",
        "url": "https://www.bourse24.ir/news/297897/پیش‌بینی-وضعیت-بورس-29-مرداد-1403"
    },
    {
        "text": " بورس24 : خالص ارزش معاملات خرد با رشد 22 درصدی نسبت به دیروز بالای محدوده 1,5 همت ثبت شد. گروه های فلزی، شیمیایی و استخراج کانه های فلزی بیشترین ارزش معاملات را رقم زدند.\nحقیقی ها برای سومین روز پیاپی به ورود پول خرد به بازار ادامه دادند. آن ها امروز 218 میلیارد تومان به سهام و حق تقدم ها و 110 میلیارد تومان به صندوق های سهامی تزریق داشتند. اما 462 میلیارد تومان از درآمد ثابت ها بیرون کشیدند.\nفولاد، فملی، فخوز، نوری، حفارس، وبملت، بوعلی، کاوه، کالا و تاپیکو بیشترین خریدهای حقیقی از حقوقی بودند. نمادهای غالبر، اسیاتک، فزر، تکنو، وصندوق، وگستر، شگستر، کماسه، پسهند و غنوس در راس حمایت های حقوقی قرار داشتند.\nشاخص کل بیش از 18 هزار واحد بر ارتفاع خود افزود و به محدوده 2 میلیون و 30 هزار واحد رسید. فملی، فولاد، فارس، شستا و نوری تاثیرگذارترین نمادها بودند.\nشاخص هموزن بیش از 3 هزار .احد رشد کرد و در محدوده 688 هزار واحد قرار گرفت. شاخص فرابورس نیز با افزایش 66 واحدی به سطح 20,791 واحد دست یافت.\n",
        "persian_date": "1403-05-28 13:12:00",
        "date": 1723986720000,
        "key": "بورس",
        "url": "https://www.bourse24.ir/news/297847/سومین-روز-متوالی-تزریق-پول-به-بورس"
    },
    {
        "text": "1) پیش‌بینی بازار ... \n بورس24 : در شرایطی به مصاف معاملات دومین روز کاری هفته می‌رویم که بازار شنبه با افزایش 1 واحد درصدی دامنه نوسان (2+-%) آغاز به کار کرد. بازار در روزهای پایانی هفته اخبار مثبتی از سازمان بورس و همچنین تحولات سیاسی در غزه دریافت کرده بود و لذا دست‌کم بهانه‌ای برای بدتر شدن نداشت. بنابراین روند معاملات در دقایق نخست شبیه به بازار چهارشنبه دنبال شد و هر چه از ابتدای بازار دورتر شدیم، سمت تقاضا در نمادهایی که هفته سختی را پشت‌سر گذاشته بودند، بهتر شد و لذا شاخص کل با یک رشد دیگر (معادل 14 هزار واحد)، کانال 2 میلیونی را پس گرفت؛ هر چند که دماسنج‌ اصلی بازار برای صدور سیگنال تغییر مسیر نیاز به رسیدن به اعداد و ارقام بالاتری دارد. در بازار شنبه ارزش معاملات بواسطه محدودیت دامنه نوسان و عدم حضور عرضه‌کننده جدی در بازار ضعیف و در سطوح 1.4 همت گزارش شد و برای دومین روز کاری متوالی شاهد توقف خروج پول از بازار و حتی سبز شدن تراز نقدینگی حقیقی‌ها (270 میلیارد تومان) بودیم.\nبه نظر می‌رسد تغییر 1 درصدی دامنه نوسان، منطقی‌ترین تصمیم برای کنترل بحران اخیر بوده است. نهاد ناظر در این چند روز که بحران بالا گرفت، تصمیمات نسبتا خوبی را با وجود برخی کاستی‌ها و ابهامات، در دستور کار قرار داد. افزایش 5 واحد درصدی حد اعتباری معامله‌گران، انتشار اوراق تبعی و مهیا کردن شرایط برای تزریق 5 همت نقدینگی از سوی بانکها (که ظاهرا قرار است به 10 همت برسد) از دیگر تصمیمات مثبت بود. هر چند که معتقدیم اگر برخی از تصمیمات دولت سیزدهم (نرخ سود، نرخ نیما، قیمت‌گذاری دستوری، اصلاح فرمول‌ها و ...) اصلاح شود، بازار بدون تزریق نقدینگی هم در مسیر بهبود و جلب اعتماد عمومی قرار خواهد گرفت.\nقبلا هم گفتیم، یکی از مشکلات بزرگ بازار از دل و جراتی است که از خیلی از مدیران فعلی گرفته شده و آنها بیرون گود نشسته‌اند و البته طی این سال‌ها آنقدر نهادهای نظارتی روی سر بازار آوار شده‌اند که این حس ترس برای چنین اتفاقاتی بیشتر می‌شود. درخصوص توجه به کارآمدی مقررات و زمینه‌سازی برای اجرای قوانین بازار سرمایه دولت چهاردهم به تقویت ساختارها، اعطای فرصت‌‌‌های برابر همگانی و تشویق نوآوری باید پرداخته شود. در نظارت بر بازار سرمایه، حساب اقدامات مجرمانه از فعالان ریسک‌پذیر و بخش مفید فعالیت‌‌‌های معاملاتی موسوم به سفته‌‌‌‌بازی که کمک‌کننده به نقدشوندگی بازار باشد، باید تمیز داده شود. به ‌نظر یکی از راه‌های موفقیت برای خروج از این بحران نوع خرید چه در نمادهای مورد توجه و چه در نحوه خرید است. جریان پول باید یکپارچه در بازار حرکت کند و حرکت به سمت چند نماد بزرگ بنیادی دردی دوا نخواهد کرد. به خوبی در جریانیم که برخی از حقوقی‌ها حتی همین حالا فرصت فعلی را فرصتی برای فروش و تبدیل کردن دارایی‌ها به اوراق می‌دانند !\nاما مهمترین ابهامی که هنوز برطرف نشده، مربوط به لاین اعتباری در نظر گرفته شده برای بازار است. معتقدیم سازمان بورس، بانک مرکزی و بانکها باید هرچه سریعتر در مورد این لاین اعتباری، نرخ سود، مدت زمان تسویه، مبلغ، نحوه خرج‌کرد و مواردی از این دست، شفاف‌سازی کنند. امیدواریم این لاین اعتباری دوباره سهم نور چشمی‌ها و برخی حقوقی‌های خسته و خلاصه صندوق‌هایی که اعتقادی به بازار ندارند، نشود ! بدون تعارف، بازار به هیچ‌وجه کشش یک شکست دیگر و وقوع بحران جدید آن هم بحران خودساخته را ندارد و لذا بهتر است نهاد ناظر در این چند صباح دیگر که مدیریت بازار را بر عهده دارد، در مسیری گام بردارد که چالش جدیدی به بازار تحمیل نگردد.\nموضوع دوم مربوط به ثبت‌نام خودرو است. تا بعدازظهر روز گذشته حدود 1.5 میلیون نفر (برابر با 1.7 درصد جمعیت کشور، در ثبت‌نام محصولات ایران‌خودرو شرکت کردند ! این لاتاری برای فروش 24 هزار خودرو برگزار می‌شود. برای این لاتاری با شانس برنده شدن 1.5 درصدی، رقمی بالغ بر 350 همت پول معادل 4 درصد کل نقدینگی کشور و 17 درصد از سهم پول کشور فریز شده است ! فرآیند فروش خودرو به گونه‌ای است که نه‌ خریداران از محصولی که ثبت‌نام می‌کنند، راضی هستند. نه‌‌شرکت از قیمتی که واگذار می‌کند راضی است و نه‌سهامداران از این جریان لاتاری راضی هستند. اما عطش ایجاد شده در بین مردم و آن 1.5 درصد احتمال برنده‌شدن، باعث شده تا فعلا بسیاری درگیر لاتاری باشند. واقعا به حال و روز این کشور باید گریست. چه بر سر اقتصاد این مملکت آورده‌اید که دلالی اینطور رواج پیدا کرده ! پولی که باید صرف ساختن و تشکیل سرمایه در کشور شود با حماقت تمام‌عیار برخی به این شکل در آمده است. این نتیجه رفتار دولتمردان و سیاستگذاران است که فعالین اقتصادی را از بازار سرمایه فراری داده و در مسیر لاتاری قرار داده‌ است.\nاما موضوع سوم یا آخر، مربوط به کابینه است. از روز یکشنبه هفته گذشته که لیست وزرای پیشنهادی دولت به مجلس رسید و بازی رسانه‌ها داغ شد، بسیاری از معامله‌گران و سهامداران حس سرخوردگی و ناامیدی گرفته و حتی برخی متاسف از رای دادن به این جمع‌بندی رسیدند که پزشکیان صرفا به دنبال گرفتن رای ملت بوده و حالا پشت به همه چیز کرده است. اما بیایید کمی واقع‌بین باشیم و چند مورد خاص را با یکدیگر بررسی و مرور کنیم. اول اینکه، تصور کنید امروز به جای همتی برای پست وزارت اقتصاد، قرار بود درخصوص فردی به نام جبرائیلی صحبت کنیم ! واقعا تفاوتی بین جبرائیل و یک فرد معتقد به اقتصاد آزاد نیست ؟\nحداقل کارنامه همتی و جبرائیلی برای ما بورسی‌ها روشن است. همتی دانش‌آموخته ...\nمشاهده کامل پیش‌بینی بازار امروز ...\n",
        "persian_date": "1403-05-28 05:07:00",
        "date": 1723957620000,
        "key": "بورس",
        "url": "https://www.bourse24.ir/news/297825/پیش‌بینی-وضعیت-بورس-28-مرداد-1403"
    },
    {
        "text": " بورس24 : رئیس‌کل بانک مرکزی امکان واردات در ازای صادرات صنایع فلزی، فلزات رنگی و سایر شرکت‌های همگروه را با نرخ توافقی مجاز اعلام کرد.\nمحمدرضا فرزین، رئیس‌کل بانک مرکزی در ادامه برنامه حمایتی این بانک از بورس و سهامدارن آن، امروز در تشریح تصمیم جدید این بانک، امکان واردات در ازای صادرات صنایع فلزی، فلزات رنگی و سایر شرکت‌های همگروه را با نرخ توافقی مجاز اعلام کرد.\nوی تصریح کرد: کمیته بازگشت ارز حاصل از صادرات با بهره‌گیری از ظرفیت تبصره بند ۱ ماده ۸ آیین نامه فوق، در راستای توسعه صادرات صنایع فلزی از یکسو و تأمین مصارف ارزی زنجیره مذکور از قبیل تامین مواد اولیه، تجهیزات و ماشین الات و همچنین تامین انرژی‌های مورد نیاز این صنعت از سوی دیگر، امکان واردات در ازای صادرات ایشان و سایر شرکت‌های همگروه را با نرخ توافقی مجاز دانست.\nرئیس‌کل بانک مرکزی گفت: بدین ترتیب، منابع حاصل از صادرات کلیه اقلام تولیدی و زنجیره صدرالاشاره می‌تواند به مصارف ارزی مربوط به این زنجیره حسب تشخیص وزارت صنعت، معدن و تجارت تخصیص داده شود.\nفرزین تاکید کرد: این تصمیم مهم، موجب افزایش صادرات صنعت فولاد و فلزات رنگین اساسی به علت جذابیت ایجاد شده در صادرات می‌گردد و به تبع آن، تامین ارز پروژه‌های توسعه زنجیره‌ی فولاد و فلزات رنگین اساسی، تسهیل و تسریع می‌گردد. این موضوع البته بر درآمد‌های آتی و رشد تولیدات محصولات شرکت‌های فولادی و فلزی حاضر در بورس کشور نیز موثر خواهد بود.\n",
        "persian_date": "1403-05-27 13:38:00",
        "date": 1723901880000,
        "key": "بورس",
        "url": "https://www.bourse24.ir/news/297794/تصمیم-جدید-بانک-مرکزی-برای-حمایت-از-بورس--امکان-واردات-در-ازای-صادرات-برای-گروه-فلزات-با-نرخ-توافقی"
    },
    {
        "text": " بورس24 : خالص ارزش معاملات خرد با 4 درصد کاهش نسبت به روز معاملاتی قبل به حدود 1,250 میلیارد تومان رسید.\nامروز 161 میلیارد تومان پول خرد جذب سهام و حق تقدم ها و 162 میلیارد تومان جذب صندوق های سهامی شد. اما صندوق های درآمد ثابت خروج بیش از یک همتی پول خرد را ثبت کردند.\nنمادهای فملی، وبانک، فولاد، سصوفی، وبملت، شبصیر، حسینا، فسبزوار، فباهنر، تاصیکو و وبصادر در صدر تزریق نقدینگی از سوی حقیقی ها قرار داشتند. عمده ترین حمایت حقوقی ها از نمادهای اخابر، وارس، ثفارس، سیستم، وخاور، غالبر، غزر، غپاک، زفکا و بوعلی بود.\nشاخص کل با رشد بیش از 14 هزار واحدی ارتفاع 2 میلیون و 12 هزار واحد را پس گرفت بخش عمده این رشد را مدیون نمادهای فملی، فولاد، شستا، نوری، وبملت، شپدیس و شپنا بود.\nشاخص هموزن 2,310 واحد افزایش یافت و تا ارتفاع 635 هزار واحد بالا رفت. شاخص فرابورس نیز 59 واحد رشد داشت.\n",
        "persian_date": "1403-05-27 13:31:00",
        "date": 1723901460000,
        "key": "بورس",
        "url": "https://www.bourse24.ir/news/297793/خروج-سنگین-پول-خرد-از-درآمد-ثابت-ها؛-بیش-از-یک-همت"
    },
    {
        "text": "1) پیش‌بینی بازار ... \n بورس24 : در شرایطی به مصاف معاملات نخستین روز کاری هفته می‌رویم که بازار چهارشنبه به کمک اخبار حمایتی منتشر شده از سوی سازمان بورس و بانک مرکزی، شرایط بهتری داشت. البته نه اینکه چرخش 180 درجه‌ای معاملات را داشته باشیم اما به هر جهت نشانه‌ها و تلاش‌هایی برای خاتمه یافتن بحران رویت شد. وقتی صحبت از بحران می‌کنیم، باید بدانیم که بازار با 3 نوع بحران دسته و پنجه نرم می‌کند. \"بحرانی کوتاه‌مدتی\" که ناشی از تحولات و اتفاقات رخ داده ‌از ابتدای سال است. \"بحران میان‌مدتی\" که مربوط به تصمیمات دولت و رفتار سازمان بورس و بانک مرکزی در یکسال اخیر است. و \"بحران بلندمدتی\" که در واقع بحرانی است که بازار در 4 سال اخیر درگیر آن بوده و منجر به خروج جریان قوی نقدینگی شده است. بنابراین فعلا تمرکز روی خروج از بحران نوع اول است و کار زیادی برای رسیدن و پشت‌سر گذاشتن بحران نوع دوم و سوم داریم ... !\nبازار چهارشنبه با افزایش تقاضا در نمادهای بزرگ و شاخص‌ساز و منفی همراه با صف فروش در برخی از نمادهای متوسط و کوچکتر آغاز کرد و تقریبا با همین فرمان و کم‌حجمی تا انتها پیش رفت و به نظر نمی‌رسید که پول خاصی به بازار تزریق شده باشد. در واقع این خوش‌بینی بود که بازار را به این مرز رساند و این نشان می‌دهد مشکل بزرگ بازار اعتماد است و گرنه پول هست، خوب هم هست ! در نتیجه معاملات روز چهارشنبه، شاخص کل با رشد 7 هزار واحدی به کانال از دست‌رفته دو میلیونی نزدیک شد و البته میزان رشد شاخص هم‌وزن به مراتب کمتر بود. ارزش معاملات تقریبا شبیه به روزهای قبل و (حوالی 1.6 همت) بود و طبیعی بود که با این دامنه نوسان و نگرانی نسبت به تحولات سیاسی پایان هفته، اشتیاق و رغبتی برای ورود پول قوی نباشد. البته همین که نوار خروج پول از بازار متوقف شد هم اتفاق بدی نیست. در جریان معاملات آخرین روز کاری هفته تراز حقیقی‌ها اندکی (190 میلیارد تومان) مثبت بود.\nدر واقع عامل اصلی بهبود نسبی بازار چهارشنبه، موج خبری سه‌شنبه شب بود که البته از دید ما چندان هم قوی نبود اما به هر جهت این موضوع روشن شد که مشکل اصلی بازار نبود نقدینگی نیست. بازار نیاز به انگیزه، شفافیت، اصلاح قوانین و فرامین و برگشت از تصمیمات غلط گذشته دارد. شک نکنید با اصلاح این موارد، بخشی خوبی از اعتماد سلب شده، مجددا جلب شده و به شکل اتومات پول قوی و هوشمند وارد بازار خواهد شد.\nاما بحث امروز را با سه موضوع پیش می‌بریم. موضوع اول مربوط به بسته نجات بازار نظیر تصمیمات اتخاذ شده توسط شورای عالی بورس، بیمه سهام، جلسه با حقوقی‌ها و هلدینگ‌ها، دامنه نوسان و اظهارنظر افراد موثر در روند معاملات است. و موضوع دوم مربوط به کابینه دولت چهاردهم است و موضوع سوم مربوط به تحولات سیاسی است. از تحولات درون بازاری آغاز می‌کنیم. همانطور که مستحضر هستید، هفته گذشته جلسات خوبی در سازمان بورس باحضور معاونین بانک مرکزی و وزیر اقتصاد و ... با محوریت کمک به بازار برای خروج از بحران (بحرانی که خود این افراد طراح آن بودند) برگزار شد و بخشی از خروجی این جلسات سه‌شنبه شب و برخی دیگر در روزهای پایانی هفته به بازار مخابره شد.\nدر گزارش صبح چهارشنبه درخصوص ابهامات این تصمیم‌گیری‌ها بصورت مفصل بحث شد. ابهاماتی نظیر نحوه تزریق‌پول توسط بانکها که البته رقم چندان دندان‌گیری هم نیست، نحوه و زمان فروش و خروج این پول توسط بانکها، نامشخص بودن میزان اعتبار تخصیص‌یافته به صندوق‌های توسعه و تثبیت، ابهام در میزان خط اعتباری کارگزاران و نرخ بهره این اعتبار، مشخص نبودن درصد تغییر احتمالی در ضریب اعتباری سهام و از همه مهمتر نحوه استفاده از پول جدید در بازار ! ابتدا به این موضوع اشاره کنیم که در بحث تزریق پول، ابتدا قرار بود حداقل 10 همت از سوی بانکها و بانک مرکزی و صندوق توسعه به بازار واریز شود و باقی منابع لاین اعتباری باشد اما همین ابتدای کار این عدد به ۵ همت کاهش یافت. نکته دیگر اینکه ...\nمشاهده کامل پیش‌بینی بازار امروز ...\n",
        "persian_date": "1403-05-27 05:10:00",
        "date": 1723871400000,
        "key": "بورس",
        "url": "https://www.bourse24.ir/news/297767/پیش‌بینی-وضعیت-بورس-27-مرداد-1403"
    },
    {
        "text": " بورس24 : خالص ارزش معاملات خرد با 34 درصد رشد نسبت به دیروز به بالای 1,3 همت رسید. بیشترین معاملات مربوط به گروه های خودرو و ساخت قطعات، شیمیایی و فلزی بود.\nحقیقی ها 43 میلیارد تومان به سهام و حق تقدم ها و 155 میلیارد تومان به صندوق های سهامی تزریق کردند اما صندوق های با درآمد ثابت متحمل خروج بیش از 750 میلیارد تومانی پول خرد شدند.\nنمادهای وبملت، فولاد، فملی، حسینا، شتران، شپنا، شیراز، رمپنا، شبندر، بوعلی و خبهمن در راس لیست خریدهای حقیقی از حقوقی قرار داشتند. حقوقی ها عمدتا از کنور، تکنو، غالبر، سفارس، شیران، وکغدیر، خبنیان، کویر و وخاور حمایت کردند.\nشاخص کل پس از چند روز متوالی روند نزولی، امروز بیش از 7 هزار واحد رشد کرد و خود را تا ارتفاع 1 میلیون و 998 هزار واحد رساند. بخش عمده این افزایش ارتفاع را مدیون نمادهای فملی، فولاد، نوری، شستا، شپنا، وبملت و شپدیس است.\nشاخص های هموزن و فرابورس هم به ترتیب 694 واحد و 11 واحد افزایش یافتند.\n",
        "persian_date": "1403-05-24 13:01:00",
        "date": 1723640460000,
        "key": "بورس",
        "url": "https://www.bourse24.ir/news/297724/اقبال-حقیقی-ها-به-بورس-پس-از-دو-هفته-نفس-گیر"
    },
    {
        "text": "1) پیش‌بینی بازار ... \n بورس24 : در شرایطی به مصاف معاملات آخرین روز کاری هفته می‌رویم که بازار سه‌شنبه هم با بغض و گریه و زانوی غم آغاز کرد و فضا شبیه روزهای قبل توام با قفل‌شدگی طیف وسیعی از نمادها در صف فروش پیش گرفت و تقریبا تلاش موثری برای حمایت از بازار صورت نگرفت ! بازاری که کمی از فضای جنگی فاصله گرفته بود، طی دو روز اخیر مجددا لباس رزم و پوتین آهنین پوشیده و گارد نظامی گرفته است. مدت‌‌ هاست که بازار یک روز خوش ندیده و حواشی دنیای سیاست و تصمیمات دولت دست از سر او بر نمی‌دارند. البته امیدواریم با تشکیل کابینه جدید، دست‌کم شاهد توقف تصمیمات منفی اثرگذار در بازار باشیم. در نتیجه معاملات روز گذشته شاخص کل با افت بیش از 7 هزار واحدی فاصله بیشتری با کانال از دست‌رفته دو میلیونی گرفت و در ارتفاع 1.991 هزار واحدی نشست. ارزش معاملات شبیه روزهای قبل (1.5 همت) بود و خروج نقدینگی (414 میلیارد تومان) ادامه داشت. جالب است بدانید که 530 میلیارد تومان معادل 35 درصد از ارزش معاملات دیروز، متمرکز بر صندوق‌های سهامی و اهرمی بود. این یعنی ارزش معاملات سهام به سطوح 1 همتی رسیده است ! انصافا صندوق‌ها خون بازار را مکیدند !\nباز جای شکر آن باقی است که دامنه نوسان محدود مانع از افت جدی‌تر قیمت‌ها شده و گرنه مشخص نبود عمق پنیک و بحرانی که این روزها تجربه می‌کنیم تا چه اندازه می‌توانست بدتر و وحشتناک‌تر شود. بازار ماه هاست که در مدار شرایط بنیادی جذاب و قیمت‌های ویژه قرار دارد و هر چه بیشتر می‌گذرد P/E و P/S و ارزش دلاری و ارزش بازار به نقدینگی و هر آمار دیگری که فکر کنید به اعداد و ارقام جالب‌تری می‌رسد. این آمارها بیش از اینکه در مقطع فعلی کارایی داشته باشند و پول پارک شده بیرون بازار را قلقلک دهند، عمق فاجعه و فقر سهامداران را نمایش می‌دهند. در گذشته بازار به P/Eهای بالاتر از 6 و 7 هم واکنش نشان ‌می‌داد و به محض رسیدن به سطوح تاریخی سریعا شاهد تحرکات قوی حقوقی‌ها در بازار و زیرگیری‌های اساسی بودیم اما این روزها هیچ آمار و ارقامی توجه بزرگان و پول‌های قوی را جلب نمی‌کند و فعلا همه مشغول گرفتن بهره و حرکت روی صندوق‌های درآمد ثابتند ... !!\nاما دیروز صبح در خبرها داشتیم که قرار است جلسه فوق‌العاده‌ شورای عالی بورس با حضور معاونین و مدیران بانک مرکزی در سازمان بورس تشکیل شود. اعلام چنین موضوعی نشان می‌داد که بالاخره حضرات متوجه عمق بحران شده‌اند ! با نزدیک شدن به ساعت پایانی بازار مشخص شد که این جلسه از ساعت 13.30 دقیقه آغاز خواهد شد. بنابراین چشم بازار و سهامداران به رسانه‌ها و فضای مجازی بود. تا اینکه بالاخره از حوالی ساعت 16 جریان خبری به شکل آبیاری قطره‌ای آغاز شد. ابتدا خبر رسید که بانک مرکزی قرار است به حمایت‌های خود از بازار سرمایه ادامه دهد !!! جمله سنگینی از فرزین بود ! او یکی از متهمین اصلی رسیدن بازار به چنین نقطه‌ای است اما وقاحت او مثال‌زدنی است ! به هر جهت جریان خبری با اظهارات فرزین آغاز شد.\nساعاتی بعد رئیس بانک مرکزی گفت: از فردا (امروز) به بانکها ابلاغ می‌کنیم که 5 همت سهم از بورس بخرند؛ مشروط بر اینکه محدودیت‌های قانونی خرید سهم توسط بانکها در مقطع فعلی مورد چشم‌پوشی همه ارکان ذی‌ربط قرار گیرد. در واقع او این وعده را داد اما زمانی را برای فروش سهام خریداری شده توسط بانکها مشخص نکرد ! و لذا بعد از وقاحت او، شاهد ایجاد ابهام نسبت به روند ورود و خروج جریان 5 همتی اشاره شده بودیم.\nفرزین همچنین گفت: تکلیف می‌کنیم که تا سقف 45 همت برای کارگزاری‌ها و صندوق تثبیت بازار سرمایه اعتبار با نرخ حداقلی برای حمایت از بورس و سهام توسط سیستم بانکی در نظر گرفته شود. ابهام بعدی دقیقا همینجا ایجاد شد. او مشخص نکرد که چقدر از این جریان به صندوق توسعه و تثبیت تخصیص می‌یابد و چقدر آن در اختیار سیستم کارگزاری قرار می‌گیرد. ضمنا نرخ بهره را هم مشخص نکرد ! فراموش نکنیم که فرزین در زمستان سال گذشته خط اعتباری کارگزاران را کاهش داد و در همان مقطع فشار فروش سختی را به بازار دیکته کرد و از این جهت کارگزاران و مشتریان را تحت فشار قرار داد.\nاو در بخش دیگری از صحبت‌های خود گفت: برنامه ما در بانک مرکزی افزایش تدریجی نرخ ارز نیمایی است، که این موضوع در حال انجام است. این قسمت از اظهارات او، شفاف‌ترین بخش از مصاحبه او بود ! گفته می‌شود ...\nمشاهده کامل پیش‌بینی بازار امروز ...\n",
        "persian_date": "1403-05-24 06:06:00",
        "date": 1723615560000,
        "key": "بورس",
        "url": "https://www.bourse24.ir/news/297701/پیش‌بینی-وضعیت-بورس-24-مرداد-1403"
    },
    {
        "text": " بورس24 : رئیس‌کل بانک مرکزی با اشاره به وضعیت نابسامان بازار سرمایه، از حمایت نظام بانکی از این بازار از روز آتی خبر داد.\nمحمدرضا فرزین، رئیس‌کل بانک مرکزی در پایان جلسه شورای‌عالی بورس که در وزارت اقتصاد برگزار شد، در خصوص مصوبات و توافقات صورت‌گرفته در این جلسه گفت: جلسه امروز، جلسه بسیار خوبی بود و در خصوص بهبود وضعیت بورس تصمیماتی گرفته شد، همچنین توافق شد حمایت از بازار سرمایه ادامه یابد و در این شرایط باید حمایت‌های قبلی از بازار سهام نیز ادامه یابد.\nفرزین افزود: به‌طور کلی بین اعضای شورای‌عالی بورس توافق شد شرایط مساعد‌تری ایجاد شود و سعی بر این باشد تا سهامداران به آینده بازار سهام امیدوارتر شوند.\nرئیس‌کل بانک مرکزی گفت: به‌عنوان بانک مرکزی و مجموعه نظام بانکی توافق کردیم که از فردا کمک‌های نظام بانکی در حمایت از بازار سرمایه آغاز شود.\n",
        "persian_date": "1403-05-23 16:57:00",
        "date": 1723568220000,
        "key": "بورس",
        "url": "https://www.bourse24.ir/news/297681/ورود-بانک‌ها-به-حمایت-بازار-سرمایه-از-فردا"
    },
    {
        "text": " بورس24 : خالص ارزش معاملات خرد با 7 درصد کاهش نسبت به دیروز به 976 میلیارد تومان برگشت.\nحجم پول خردی که امروز از بازار خارج شد بیشتر از روزهای اخیر است. حقیقی ها امروز 351 میلیارد تومان از سهام و حق تقدم ها بیرون بردند.\nعمده ترین پول از نمادهای شستا، فولاد، سلیم، فملی، خساپا، شپدیس، سیدکو، وبصادر، کالا و شپنا خارج شد. در نمادهای وبانک، بموتو، تپسی، وخاور، وشهر، سبزوا، تاپیکو و هجرت شاهد بیشترین جذب پول خرد بودیم.\nشاخص کل با افت 7 هزار و 569 واحدی تا ارتفاع 1 میلیون و 991 هزار واحد کاهش یافت. فملی، فولاد، نوری، فارس و شستا بیشترین نقش آفرینی را در این نزول ارتفاع داشتند.\nشاخص هموزن 1,252 واحد و شاخص فرابورس 30 واحد کاهش داشتند.\n",
        "persian_date": "1403-05-23 13:22:00",
        "date": 1723555320000,
        "key": "بورس",
        "url": "https://www.bourse24.ir/news/297667/بورس-به-کما-رفت"
    },
    {
        "text": "1) پیش‌بینی بازار ... \n بورس24 : در شرایطی به مصاف معاملات چهارمین روز کاری هفته می‌رویم که بازار دیروز هم تعریفی نداشت و اتفاقا با گذر از دقایق ابتدایی زیر فشار عرضه جدی‌تری قرار گرفت و باری دیگر شاهد فضای جهنمی بازار در گرمترین ماه سال بودیم. بازار از یکسو سرخورده و ناامید از لیست اعضای کابینه و تحولات دولت جدید است و از سوی دیگر نگران تحولات منطقه؛ از پاسخ احتمالی ایران به اسرائیل گرفته تا عدم حضور حماس پای میز مذاکره ! و البته زمزمه‌هایی از مخالفت مجلس با دو وزیر پیشنهادی اقتصاد و صمت حسابی ذهن او را آزار می‌دهد. لذا طبیعی بود که بازار خیلی تمایل به حرکت در دامنه یک درصد نداشته باشد و نشستن در صف فروش و حجم نخوردن را استراتژی منطقی‌تری بداند. بنابراین شاخص کل با افت بیش از 4 هزار واحدی کانال 2 میلیون واحدی را از دست داد. آخرین باری که شاخص کل وارد کانال 1.9 میلیونی شده بود، مربوط به دهه نخست آبان 1402 است؛ زمانی که دلار 10 هزار تومان ارزان‌تر از نرخ امروز بود ! ارزش معاملات کماکان حول محور 1.5 همت در نوسان است و یک خروج پول دیگر (530 میلیارد تومان) در تاریخ معاملات بورس تهران ثبت شد ... !\nپیش از آغاز گزارش امروز، لازم می‌بینیم نکته‌ای را به دولتمردان جدید و روسای فعلی سازمان و بانک مرکزی گوشزد کنیم. نابود شدن سرمایه مردم و اینکه در عمل هیچ حمایتی از بورس صورت نگرفته، نیازی به هیچ بررسی و سپردن موضوع به متخصصان ندارد. بازار سرمایه در وضعیت بحرانی قرار گرفته و بیش از هر زمان دیگری نیاز به اتخاذ تصمیمات خاص نظیر گشایش خط اعتباری و افزایش حد اعتباری برای معامله‌گران احساس می‌شود. روز گذشته آمار جالبی می‌دیدیم. خلاصه بحران ادامه‌دار ۴ ساله بازار سرمایه:\nتاریخ: 19 مرداد ۱۳۹۹: نقدینگی کل کشور= 2,800 همت / حجم پول= ۵۷۳ همت / ارزش کل بورس‌ها= 9,500 همت\nتاریخ: 22 مرداد 1403: ‏نقدینگی کل کشور = 8,500 همت / حجم پول= 2,100 همت / ارزش کل بورس‌ها= 7,900 همت !\nواقعا گزارش نوشتن درخصوص چنین بازاری سخت و دشوار است اما بر هر جهت به رسم عادت، گزارش امروز را با 4 موضوع پیش می‌بریم.\nموضوع اول تحولات سیاسی است. یکشنبه شب خبر رسید که حماس نماینده‌ای را برای مذاکرات پنجشنبه با اسرائیل نخواهد فرستاد. درخواست آنها این است که به جای آغاز مذاکرات جدید برای آتش‌ بس در غزه، مفاد مورد توافق مذاکرات قبلی (طرح ماه جولای ارائه شده توسط رئیس‌جمهور آمریکا) اجرایی شود. از طرف دیگر زمزمه‌هایی درخصوص پاسخ دوجانبه ایران به اسرائیل را داشتیم. برخی گمانه‌زنی‌ها از حمله احتمالی و همزمان ایران و حزب‌الله خبر می‌دهند و خلاصه با عقب‌نشینی حماس از مذاکره باری دیگر نگرانی‌ها نسبت موج جدیدی از درگیری‌ها در منطقه افزایش یافته است. انصافا معادله سختی است و هنوز هم ریسک جنگ پابرجاست. هر چند که کماکان معتقدیم آن قوه عاقله در کشور مانعی برای درگیری جدی خواهد بود اما به هر جهت بازاری که به حال خود رها شده و پولی در بساط ندارد، طبیعتا به اخبار و حواشی منفی واکنش سریع نشان می‌دهد و خیلی خریدار اخبار و تحولات مثبت نیست ... !!\nموضوع دوم بحث لیست وزرای پیشنهادی رئیس‌جمهور به مجلس شورای اسلامی و حواشی آن است. یکشنبه ظهر بود که پس از کلی شل‌کن سفت‌کن و سهم‌خواهی سران قدرت و بگیر و ببند، لیست وزرای کابینه تحویل مجلس شد. طبق گفته ظریف که شنبه شب هم استعفا داد، از 19 وزیری که معرفی شدند، سه نفر نامزد نخست، 6 نفر نامزد دوم یا سوم و یک نفر نامزد پنجم کمیته‌ها و یا شورای راهبری بودند و این یعنی 9 وزیر خارج از برنامه پزشکیان به مجلس معرفی شدند. همین مساله باعث شد تا صدای اعتراضات بلند شود. کابینه‌ای که قرار بود میانگین سنی آن کمتر از همیشه باشد اما در عمل می‌بینیم که همان چهره‌های همیشگی در حال رسیدن به قدرتند؛ فقط امیدواریم همان تفکر قبل نباشد.\nدرخصوص موضوع کابینه و ارکان دولت ساعت‌ها می‌توان صحبت کرد اما احتمالا خارج از حوصله همراهان عزیز باشد. برای بازار سرمایه و بطور کلی کسب‌وکارها، وزارتخانه‌هایی نظیر اقتصاد، صمت، خارجه، کار، نفت، نیرو و بهداشت و البته سازمان برنامه و بودجه و بانک مرکزی بیشترین اهمیت را دارند و شاید مابقی وزارتخانه‌ها و ارکان خیلی در روند بازار اثرگذار نباشند. و اتفاقا بخشی اصلی اعتراض رسانه‌ها و جامعه هم به بخش‌هایی است که خیلی در بازار موثر نیست. در گزارش‌های اخیر هم به این نکته اشاره شد که ...\nمشاهده کامل پیش‌بینی بازار امروز ...\n",
        "persian_date": "1403-05-23 05:26:00",
        "date": 1723526760000,
        "key": "بورس",
        "url": "https://www.bourse24.ir/news/297632/پیش‌بینی-وضعیت-بورس-23-مرداد-1403"
    },
    {
        "text": " بورس24 : خالص ارزش معاملات خرد با رشد 11 درصدی نسبت به دیروز به محدوده 1,050 میلیارد تومان رسید. حقیقی ها 327 میلیارد تومان از سهام و حق تقدم ها، 214 میلیارد تومان از صندوق های سهامی و 707 میلیارد تومان از درآمد ثابت ها خارج کردند.\nنمادهای اهرم، فولاد، شتاب، وبملت، فملی، نوری، آگاس، بیدار، توان و اطلس بیشترین خروج پول خرد را متحمل شدند. در مقابل نمادهای وبانک، نیانف وخاور، کایزد، بوعلی، پترول، تاصیکو، خموتور، پارسیان و فزر از بیشترین حمایت حقوقی ها برخوردار شدند.\nشاخص کل پس از چند روز مقاومت برای بقا در مرز 2 میلیون واحد، امروز این سطح بااهمیت را از دست داد و با افت 4,721 واحدی به محدوده 1 میلیون و 998 هزار واحد رسید. فولاد، فملی، پنا، وبملت و شستا بیشترین اثر منفی و بوعلی عمده ترین تاثیر مثبت را بر آن داشتند.\nشاخص هموزن هم با کاهش 847 واحدی به ارتفاع 633 هزار واحد رسید. از ارتفاع شاخص فرابورس نیز 18 واحد کاسته شد.\n",
        "persian_date": "1403-05-22 13:07:00",
        "date": 1723468020000,
        "key": "بورس",
        "url": "https://www.bourse24.ir/news/297587/خروج-1,2-همتی-پول-خرد-از-سهام-و-صندوق-ها"
    },
    {
        "text": "1) پیش‌بینی بازار ... \n بورس24 : در شرایطی به مصاف معاملات سومین روز کاری هفته می‌رویم که بازار دیروز در فضایی شبیه به بازار شنبه آغاز کرد. بیش از 60 درصد نمادها صف فروش، 30 درصد متعادل و منفی و کمتر از 10 درصد مثبت بودند و البته در حجم هم چند روزی است که ارزش داد و ستدها به کمتر از 2 همت رسیده. این هم از معایب محدودیت دامنه نوسان است که سبب توقف فعالیت دی‌تریدرها و ضعف نقدشوندگی در بازار شده اما به هر جهت وقتی پول قوی برای حمایت از بازار با وجود جذابیت قیمت‌ها نیست، چاره‌ای به غیر از پذیرش محدودیت و خرید زمان نداریم. بازار طی دو روز کاری اخیر کمی از اخبار جنگی فاصله گرفت اما هنوز ترس از اتفاقات غیرقابل پیش‌بینی در چهره او روشن است و در همین راستا می‌بینیم که شاخص کل تغییرات بااهمیتی را ثبت نمی‌کند و تقریبا در مرز کانال 2 میلیون واحد میخکوب شده و البته سیل خروج پول از بازار با فراز و فرود ادامه دارد ...\nمهمترین اتفاق روز گذشته، اعلام اعضای کابینه دولت به مجلس جهت دریافت رای اعتماد بود. در این لیست افراد امیدوارکننده‌ای برای برخی از پست‌ها و وزارتخانه‌ها دیده شد و البته بازار از حضور برخی از افراد هم دید مثبتی نمی‌گیرد. به‌هر جهت فضا کمی شفاف شد و رئیس‌جمهور لیست کابینه پیشنهادی را تحویل مجلس داد. حال توپ در زمین مجلس است. براساس آئین‌نامه داخلی، نمایندگان یک هفته فرصت بررسی برنامه‌های وزرای پیشنهادی را در کمیسیون‌های تخصصی دارند. شنبه آینده نیز تا ۳۱ مرداد نمایندگان در صحن علنی مجلس صلاحیت وزرای پیشنهادی را بررسی می‌کنند. و پس از رای اعتماد را خواهیم داشت.\nاما در فضای مجازی می‌بینیم که برخی نسبت به لیست اعلامی و تصمیمات رئیس‌جمهور انتقاد دارند و معتقدند آنطور که باید و شاید به جوان‌گرایی و شایسته‌سالاری توجه نشده. البته که این خاصیت سیاستمداران ما است. افراد با شعارهای پوپولیستی انتخاب می‌شوند و در اجرا با لابی‌گری پیش می‌روند ! در گزارش‌های قبل به این نکته اشاره شد که احتمالا فضای رای‌گیری در مجلس با کمترین حاشیه پیش خواهد رفت. به سه دلیل چنین اعتقادی داریم. دلیل اول اینکه کشور در فضای سخت و خاصی به سر می‌برد و طولانی شدن تشکیل کابینه و به تعویق افتادن آغاز به کار دولت جدید جایز نیست. دوم اینکه رئیس‌جمهور در راستای شعار \"وفاق ملی\" از همه طیف‌ها و جناح‌ها در کابینه استفاده کرده تا بتواند نظر قوه مقننه را تا حدودی جلب کند و سوم اینکه به نظر در برخی از پست‌های کلیدی، تائیدیه‌های لازم از حاکمیت اخذ شده و لذا معتقدیم که اگرچه مجلس مقاومت‌هایی در برخی پست‌ها می‌کند و برخی را تائید نمی‌کند اما فضا مطابق چهارچوب در نظر گرفته شده پیش می‌رود و البته برای وزرایی هم که رای اعتماد نمی‌گیرند، گزینه ثانویه مشخص شده است.\nموضوع دوم، بحث دامنه نوسان است. در ابتدای گزارش هم اشاره شد که این محدودیت مشکلاتی را ایجاد کرده و قیمت‌ها و حرکت در بازار را محدود کرده است. اما این نکته را در نظر داشته باشید که اتفاقا این بار فعالین بیشتری موافق این جریان و تصمیم، بواسطه نتیجه مثبت حاصل شده از بحران گذشته بودند و حتی به این موضوع معترضند که چرا چنین تصمیمی همان‌روزی که بحران آغاز شد، اتخاذ نگردید تا بازار به لحاظ قیمتی چنین افتی را تجربه نکند. ما هم به مانند بسیاری معتقدیم ایجاد محدودیت و دستکاری به صرفه و صلاح بازار نیست اما وقتی تمامی راه‌ها برای کمک به بازار بسته‌ شده و پولی به بازار تزریق نمی‌شود، راهی به جز استفاده از محدودیت برای کنترل هیجان نیست. فراموش نکنیم از آنجا که مدتی است حضور سرمایه‌گذاران بلندمدتی را در بازار نداریم، هر اتفاقی منجر به افت هیجانی و پنیک شدن می‌شود و بازار واکنشی به جذابیت قیمت‌ها نشان نمی‌دهد.\nاما روز گذشته شایعاتی مبنی بر اعمال تغییرات مجدد در دامنه نوسان مطرح شد. گویا قرار است ...\nمشاهده کامل پیش‌بینی بازار امروز ...\n",
        "persian_date": "1403-05-22 05:43:00",
        "date": 1723441380000,
        "key": "بورس",
        "url": "https://www.bourse24.ir/news/297573/پیش‌بینی-وضعیت-بورس-22-مرداد-1403"
    },
    {
        "text": " بورس24 : خالص ارزش معاملات خرد فقط 946 میلیارد تومان بود که نسبت به دیروز 26 درصد افت داشت. این کمترین ارزش معاملات خرد روزانه در بیش از 40 ماه اخیر است. امروز بیشترین معاملات در گروه های شیمیایی، فلزی و خودرو و ساخت قطعات صورت گرفت.\nحجم پول خرد خارج شده از بازار نسبت به دیروز افت کرد و به 107 میلیارد تومان رسید.\nنمادهای نوری، وبانک، حسینا، فسبزوار، وخاور، سبزوا، شکربن و شبصیر در صدر خریدهای حقیقی از حقوقی قرار گرفتند. حقوقی ها عمدتا از فملی، شپنا، فولاد، سلیم، وبملت، خزامیا، سفارس، شپدیس و خساپا حمایت کردند.\nشاخص کل فقط 466 واحد کاهش داشت و در ارتفاع 2 میلیون و 3 هزار واحد باقی ماند. شاخص هموزن 226 واحد و شاخص فرابورس 5 واحد کاهش ارتفاع داشتند.\n",
        "persian_date": "1403-05-21 15:03:00",
        "date": 1723388580000,
        "key": "بورس",
        "url": "https://www.bourse24.ir/news/297543/ثبت-کمترین-ارزش-معاملات-خرد-روزانه-در-41-ماه-اخیر"
    },
    {
        "text": " بورس24 : سید رامین ابوالفضلی، مدیر سرمایه‌گذاری صندوق توسعه بازار سرمایه گفت: این صندوق در صدد است تا اوراق تبعی از نوع تامین مالی را، به میزان ۵ هزار میلیارد تومان (۵ همت)، منتشر کند.\nسید رامین ابوالفضلی با اشاره به اقدامات حمایتی از بازار سرمایه اعلام کرد: در صورت نیاز صندوق توسعه بازار سرمایه از آمادگی لازم برای انتشار اوراق تبعی، از نوع بیمه سهام، برخوردار است.\nابوالفضلی در پایان گفت: جزئیات بیشتر انتشار این اوراق در روزهای آینده و طبق اطلاعیه‌های منتشر شده در سایت شرکت بورس اوراق بهادار تهران اطلاع‌رسانی خواهد شد.\n",
        "persian_date": "1403-05-21 10:53:00",
        "date": 1723373580000,
        "key": "بورس",
        "url": "https://www.bourse24.ir/news/297526/انتشار-۵-همت-اوراق-تبعی-برای-حمایت-از-بازار-سرمایه"
    },
    {
        "text": "1) پیش‌بینی بازار ... \n بورس24 : در شرایطی به مصاف معاملات دومین روز کاری هفته می‌رویم که بازار شنبه بعد از سه روز تعطیلی که یک روز آن به دلیل گرمای شدید هوا و قطعی برق بود و بواسطه کاهش نسبی ریسک جنگ، کمی آرام‌تر و کم‌فشارتر بود اما نه‌آنقدری که تغییر مسیر و چرخش و یا تحول شگرفی داشته باشیم. بازار از ابتدای سال انواع و اقسام ریسک‌های سیستماتیک و غیرسیستماتیک را تجربه کرده و همین مساله منجر به فرار نقدینگی شده و لذا کار برای برگشت تمام‌عیار سخت و دشوار شده است. ضمن اینکه با نفوذ شاخص به آخرین کف شکل‌گرفته در سطوح دو میلیون و 40 هزار واحدی، برخی معتقدند زیر پای بازار برای یک افت بیش از یکصد هزار واحدی دیگر خالی شده است ! البته اگر همان روز اولی که اخبار ترور رسید، دامنه نوسان کاهش می‌یافت، شاخص به کفی که در اوایل تیرماه تشکیل داده بود، نفوذ نمی‌کرد و شاید با حمایت کمتری بازار در مسیر تعادل قرار می‌گرفت اما چه‌کنیم که ناکارآمدی بیداد می‌کند ... !\nالبته هنوز هم ابهامات پابرجاست و هر آن ممکن است پاسخ موشکی ایران به اتفاقات اخیر را داشته باشیم اما برخی معتقدند این طولانی‌ شدن پاسخ و اخباری که می‌رسد، یک مزیت است که باعث می‌شود از شدت درگیری و رفتار غیرعقلایی کاسته شود. تا قبل از تعطیلی هفته گذشته، پاسخ شدید ایران، شانس بیش از 30 درصد و پاسخ در حد و اندازه آنچه که در فروردین رخ داد، شانس بیش از 60 درصد داشت و البته اندک شانسی را هم برای عدم پاسخ قائل بودیم. اما امروز که این گزارش را قلم می‌زنیم، مقداری فضا آرام‌تر شده و حتی شانس عدم پاسخ و موکول کردن آن به آینده بیشتر شده است. لذا از آنجا که بازار تا بیخ جنگ را پیشخور کرده، هر چه فضای جنگی سردتر شود، میل به حرکت به سمت تعادل بیشتر خواهد شد.\nواقعا عجیب است که بازار از ابتدای پائیز سال گذشته تحولات عجیبی از عملیات 7 اکتبر و حمله اسرائیل به غزه گرفته تا سقوط هلیکوپتر رئیس‌جمهور و دوبار انتخابات و دوبار درگیری مستقیم با اسرائیل را تجربه کرده است. تازه این بخش سیاسی و نظامی ماجرا است. بماند که دولت محترم سیزدهم و رئیس بانک مرکزی‌اش چه بلاها که بر سر بازار نازل نکردند ! اگر به خاطر داشته باشید چند بار روی این موضوع تاکید شد که احتمالا درگیری در خاورمیانه تا انتخابات آمریکا ادامه خواهد داشت و این یعنی ممکن است فضای جنگی از آبان کمی تغییر کند و بازار از زیر سایه جنگ خارج شود. در واقع بخشی از این اتفاقات در خاورمیانه در راستای تحت فشار قرار دادن آمریکاست که به هر جهت برق این موضوع ما را هم گرفته است !\nاما موضوع دیگری که از دو زاویه به آن خواهیم پرداخت، بحث ریزش هفته گذشته بازارهای جهانی بود. البته نفت مجددا به کانال 80 دلاری نزدیک شد. طلا به بیش از 2,400 دلار رسید. سرب و روی و آلومینیوم افت هفته گذشته را پس گرفتند و تنها مس نتوانست بحران تحمیل شده را خنثی کند. در حال حاضر با توجه به اینکه این بحران بیشتر در بازارهای سهام بوده و هنوز به شکل جدی سراغ کامودیتی‌ها نیامده، احتمالا تهدید عجیبی برای بازار ما نباشد. ضمن اینکه کالاهای یاد شده (به غیر نفت) هم در سطوح عجیبی نبودند که ریزش جدی را تجربه کنند اما به هر جهت احتمال رکود و فرسایش را نمی‌توان نادیده گرفت. گویا هر بلایی که در یک قرن می‌توانست نازل شود، قرار است کمتر از یکسال به شکل MP3 به بازار دیکته شود ! اما شک نکنید اگر قرار به افت جدی نفت باشد، دولت بواسطه تشدید مشکلات بودجه‌ای و ضعف درآمد، افسار دلار را رها خواهد کرد !\nاما زاویه دوم ریزش بازارهای جهانی، واکنش جالب‌توجه و حساسیت رسانه‌ها، خبرنگاران، اقتصاددانان، روسای بانک مرکزی و سیاسیون کشورها به ریزش بازارها بود. در واقع همه کشورها به تکاپو برای جلوگیری از وقوع بحران عمیق‌تر و تلاش برای جلوگیری از ریزش بازارها افتادند ! به عنوان مثال در آمریکا، بایدن به سرعت یکی از مشاوران اقتصادی خود را برکنار می‌کند. هریس از بهبود بازارها صحبت می‌کند و در آن‌سو ترامپ از آب گل‌آلود ماهی گرفته و وعده درست کردن بازار پس از به قدرت رسیدن را می‌دهد ! در ژاپن نیز بانک مرکزی به سرعت در مسیر تزریق پول قرار می‌گیرد و خلاصه هر کشوری بنا به شرایط مالی و سیاسی و اقتصادی که دارد، تلاش‌هایی برای بهبود اوضاع می‌کند اما در کشور ما ...\nمشاهده کامل پیش‌بینی بازار امروز ...\n",
        "persian_date": "1403-05-21 05:16:00",
        "date": 1723353360000,
        "key": "بورس",
        "url": "https://www.bourse24.ir/news/297511/پیش‌بینی-وضعیت-بورس-21-مرداد-1403"
    },
    {
        "text": " بورس24 : خالص ارزش معاملات خرد به 1,280 میلیارد تومان رسید که در قیاس با روز معاملاتی قبل 12 درصد رشد کرد. بیشترین معاملات مربوط به گروه های فلزی، خودرو و ساخت قطعات و شیمیایی بود.\nحجم پول خردی که امروز از سهام و حق تقدم ها خارج شد به 170 میلیارد تومان رسید. 205 میلیارد تومان هم از صندوق های با درآمد ثابت بیرون رفت. اما صندوق های سهامی موفق به جذب 25 میلیارد تومان پول خرد شدند.\nحسینا، خودرو، شکربن، پکرمان، تاصیکو، خاور، فسبزوار، ذوب و ونوین در صدر خریدهای حقیقی از حقوقی بودند. حقوقی ها بیشتر از سلیم، حفارس، وپارس، شاراک، وبصادر، خزامیا، غپینو و وکغدیر حمایت کردند.\nشاخص کل در نهایت به رشد 1,113 واحدی رضایت داد و در محدوده 2 میلیون و 3 هزار واحد ایستاد. شستا، نوری و شپدیس بیشترین تاثیر مثبت و فملی و فارس عمده ترین اثر منفی را بر آن گذاشتند.\nشاخص هموزن اما 486 واحد و شاخص فرابورس 3 واحد افت را ثبت کردند.\n",
        "persian_date": "1403-05-20 13:18:00",
        "date": 1723295880000,
        "key": "بورس",
        "url": "https://www.bourse24.ir/news/297476/شاخص-بورس-همچنان-در-مرز-2-میلیون-واحد-درجا-می-زند"
    },
    {
        "text": "1) پیش‌بینی بازار ... \n بورس24 : در شرایطی به مصاف معاملات نخستین روز کاری هفته می‌رویم که بازار سه‌شنبه سردرگم از ماجرای دنیای سیاست و همچون روزهای قبل با عبای سرخ آغاز به کار کرد و طبق معمول هر چه از دقایق ابتدایی فاصله گرفت، با ضعف تقاضا و حضور قوی‌تر فروشنده‌ها روبرو شد. بازار چند روزی است که آماده حملات موشکی است اما تا به اینجای کار، موشکها به‌جای تل‌آویو، روانه بورس تهران شده‌اند و فعلا خبری از واکنش به اسرائیل نبوده است ! به هر جهت بازار سرمایه درگیر تحولات نظامی است و تا زمانیکه این ریسک بالای سر اوست، رنگ آرامش و ثبات را نخواهد دید. در جریان معاملات سه‌شنبه شاخص کل با افت اندک 2 هزار واحدی یک قدم دیگر به کانال 1.9 میلیون واحد نزدیک‌تر شد. ارزش معاملات بواسطه محدودیت دامنه نوسان و پابرجا بودن صفوف فروش در بسیاری از نمادها، کماکان کاهشی است و روز سه‌شنبه به رقم باورنکردنی 1.5 همت رسید. در واقع تنها 10 سانتی‌متر از کرکره بازار آن هم صرفا برای فرار پول بالا است ! در بازار سه‌شنبه نزدیک به 500 میلیارد تومان خروج نقدینگی داشتیم.\nدر حوزه سیاسی، بازار کماکان منتظر پاسخ ایران به اسرائیل است؛ پاسخی که احتمال وفوع آن مقداری کمرنگ شده است. برخی این واکنش را محدود و شبیه به آنچه در فروردین رخ داد، می‌دانند و برخی دیگر معتقدند با توجه به رفت و آمدها و جریان خبرها، حرکت انتقامی ایران قوی‌تر از ابتدای سال خواهد بود و لذا از آنجا که این موضوع اجتناب‌ناپذیر است، فاز جنگی برقرار و بازار فضای آماده‌باش دارد. اگر به خاطر داشته باشید، در جریان فروردین ماه، واکنش ایران و عملیات وعده صادق 12 روز زمان برد و بسیاری معتقدند واکنش ایران احتمالا جمعه همین هفته تا یکشنبه بعد یعنی زمانی که کشور مقابل به تعطیلی پایان هفته می‌رود، رخ خواهد داد.\nالبته همچنان معتقدیم آن قوه عاقله‌ای که تا امروز جلوی جنگ تمام‌عیار را گرفته، این بار هم فضا را مدیریت‌شده پیش می‌برد اما به هر جهت سازمان بورس باید آمادگی این رویداد را داشته باشد و از همین حالا مجوز تعطیلی احتمالی بازار را بگیرد. و البته یک نکته خاص ! در کنار دو سناریوی پاسخ محکم و ملایم، به نظر یک شانسِ عدم پاسخ در راستای کسب برخی از امتیازات را هم باید لحاظ کرد. حتی اگر شانس این سناریو زیر 5 درصد باشد ... ! به‌خصوص که در روزهای پایانی هفته اخباری مبنی بر آغاز مذاکرات برای آتش‌بس اسرائیل و حماس را داشتیم و از طرف دیگر صحبت‌های دبیرکل حزب‌الله لبنان هم نشان از عدم تمایل برای پاسخ سریع و فوری داشت.\nدر حوزه اقتصادی، بازار کماکان در انتظار روشن شدن چهره افراد کابینه است. تا به اینجای کار حضور ظریف و طیب‌نیا در مقام معاون راهبردی و مشاور عالی پزشکیان دلگرم‌کننده بوده اما حضور پورمحمدی در سازمان برنامه و بودجه چندان امیدوارکننده‌ نبوده. او پیشینه چندان روشنی نداشته و معمار جریان نرخ خوراک پتروشیمی‌ها در همین دولت گذشته بود و لذا ابهامات زیادی به تفکرات ایشان وارد است. البته الزاما قرار نیست همان تفکرات گذشته تکرار شود و ممکن است افرادی که حتی در گذشته در کارنامه خود تقابل همه‌جانبه با بازار را داشته‌اند، ذیل یک سیاست روشن و مشخص این بار فضای متفاوتی را در سیاستگذاری‌ها در پیش گرفته و کمی عاقل‌تر باشند اما به هر جهت تا زمانی که بازار تصمیم متفاوتی نبیند، او را جزء انتخاب‌های بد و ناکارآمد طبقه‌بندی می‌کند.\nطبق اظهارات ظریف، لیست وزرا احتمالا روز یکشنبه نهایی می‌شود و روشن شدن افراد کابینه می‌تواند تا حدودی فضا را روشن کند. بسیاری معتقدند با توجه به صحبت‌های قبل از انتخابات پزشکیان، احتمالا فضای عقلانیت در این دولت متفاوت و منطقی‌تر از گذشته باشد. البته امیدواریم این اعتقاد درست باشد و سورپرایز جدیدی نداشته باشیم. چراکه اگر قرار باشد همان سیاست‌های قبلی و تقابل دولت و شرکت‌ها را داشته باشیم، فضای جالبی در انتظار بازار نخواهد بود. تا امروز دولت پزشکیان در انتخاب اعضا چندان خوب پیش نرفته اما ...\nمشاهده کامل پیش‌بینی بازار امروز ...\n",
        "persian_date": "1403-05-20 05:23:00",
        "date": 1723267380000,
        "key": "بورس",
        "url": "https://www.bourse24.ir/news/297441/پیش‌بینی-وضعیت-بورس-20-مرداد-1403"
    },
    {
        "text": " بورس24 : نوزده روز از مردادماه سپری شده و شاخص کل بورس تهران 7.8 درصد عقبگرد داشته است.\nدر این پروسه زمانی شاخص صنعت منسوجات با رشد 16.1 درصدی پربازده ترین صنعت بورس تهران بوده است.\nصنعت رادیویی با 3.4 درصد و صنعت شاخص سایر معادن  با رشد 1 درصدی به ترتیب دومین و سومین صنعت پربازده بازار سهام بودند.\nحال آن که شاخص صنعت اطلاعات و ارتباطات 17.4 درصد افت داشت تا خود را به عنوان زیان ده ترین صنعت بورس معرفی کند.های وب و اسیاتک در این گروه حضور دارند.\nشرح شاخص\nمقدار شاخص در 31 تیر1403\nمقدار شاخص در پایان هفته دوم مرداد1403\nتغییرات\n(درصد)\nمحصولات فلزی\n226663\n194974\n16.2-\nمواد دارویی\n168387\n157434\n6.5-\nانبوه سازی\n15950\n14079\n11.3-\nرایانه\n83208\n78648\n5.5-\nماشین آلات\n365830\n334453\n8.5-\nفرآورده های نفتی\n9413259\n8233454\n12.5-\nکانی فلزی\n492144\n446422\n9.3-\nکانی غیر فلزی\n57056\n49165\n13.8-\nغذایی به جز قند\n55470\n50548\n8.9-\nزغال سنگ\n44809\n39277\n12.3-\nخودرو\n290389\n242848\n16.3-\nقند و شکر\n185866\n173336\n6.7-\nحمل و نقل\n69171\n62942\n9-\nوسایل ارتباطی\n46424\n39527\n14.8-\nسایر مالی\n13634\n12365\n9.3-\nانتشار و چاپ\n1661172\n1497120\n9.9-\nمحصولات کاغذی\n56061\n47127\n15.9-\nفلزات اساسی\n1849096\n1632243\n11.7-\nشیمیایی\n176039\n167930\n4.6-\nدستگاه های برقی\n5640499\n5398884\n4.3-\nسرمایه گذاری ها\n27323\n26586\n2.7-\nزراعت\n315383\n273686\n13.2-\nلاستیک\n576461\n511575\n11.2-\nچند رشته ای صنعتی\n326766\n314388\n3.8-\nرادیویی\n5054\n5228\n3.4+\nفنی مهندسی\n6824\n6083\n10.8-\nکاشی و سرامیک\n66984\n58884\n12-\nبیمه\n102906\n90582\n12-\nمنسوجات\n22332\n25933\n16.1+\nمالی\n1819897\n1716202\n5.7-\nسایر معادن\n487404\n490962\n1+\nاستخراج نفت\n4619\n4220\n8.6-\nمحصولات چرمی\n29362\n24451\n16.7-\nسیمان\n26253\n25322\n3.5-\nبانک ها\n8467\n7778\n8.1-\nبرق و گاز و آب و بخار\n4698\n4294\n8.6-\nاداره بازارهای مالی\n1150\n1084\n5.7-\nاطلاعات و ارتباطات\n683\n564\n17.4-\nخرده فروشی به جز وسائل نقلیه\n2711\n2714\n0\nشاخص کل\n2172192\n2002613\n7.8-\n",
        "persian_date": "1403-05-19 19:24:00",
        "date": 1723231440000,
        "key": "بورس",
        "url": "https://www.bourse24.ir/news/297424/اینجا-بورس-تهران-؛-زیان-پشت-زیان!!"
    },
    {
        "text": " بورس24 : عبده تبریزی گفت: طی بیست روز اخیر با مسئولان سازمان بورس در حوزه های مختلف از جمله اصلاح ساختار، قوانین و ... کار کردیم و مجموعه ای را تحویل دولت چهاردهم دادیم.\nعبده تبریزی دبیر کمیته نمایشگاه صنعت مالی در برنامه رونمایی از نمایشگاه صنعت مالی، اظهار کرد: برگزاری شانردهمین نمایشگاه صنعت مالی را گرامی میداریم و امیدواریم تلاش هایی که برای برگزاری نشست ها برگزار شده در شان حضار باشد.\nوی افزود: یکی از دلایل ناهماهنگی در برگزاری نمایشگاه صنعت مالی به بحث تغییر دولت ها باز می‌گردد اما برگزار کنندگان تمان تلاششان را انجام دادند.\nدبیر کمیته نمایشگاه صنعت مالی تصریح کرد: این نمایشگاه در شرایطی برگزار می‌شود که بازار سرمایه در شرایط رکودی قرار دارند و بانک ها نیز به سبب سیاست انقباضی در بحث پرداخت تسهیلات شرایط مناسبی ندارند.\nعبده تصریح کرد: برگزاری نمایشگاه صنعت مالی طی سال های اخیر موجب شده تا در با وجود شرایط تحریمی به کشورهایی رجوع کنیم تا بتوانیم با کشورهای همسایه در حوزه بیمه و بانگ ارتباط بر قرار کنیم، امیدواریم چالش های بازار سرمایه نیز رفع شود و شاهد رشد و پیشرفت در این حوزه باشیم .\nوی بیان داشت: متاسفانه طی چندسال اخیر افزون بر شرایط تحریمی با موانعی در داخل مواجه شدیم که شاهد رکود در بسیاری از بازارها اعم از مالی و پولی هستیم .\nدبیر کمیته نمایشگاه صنعت مالی گفت: همچنین در حوزه برق و گاز نیز با چالش مواجه هستیم که دولت چهاردهم باید برنامه ریزی را با استفاده جامعه نخبه انجام دهد.\nعبده بیان کرد: طی بیست روز اخیر با مسئولان سازمان بورس در حوزه های مختلف از جمله اصلاح ساختار، قوانین و ... کار کردیم و مجموعه ای را تحویل دولت چهاردهم دادیم.\nدبیر کمیته نمایشگاه صنعت مالی در پایان گفت: در این دوره از نمایشگاه صنعت مالی شاهد نشست های متعددی هستیم که این مسئله می‌تواند تا حدودی موجب رفع چالش ها شود.\nوی گفت: در شرایط فعلی بازار پول و سیستم بانکی نیز تحت تاثیر سیاست‌های انقباضی با مشکلات جدی در پرداخت تسهیلات مواجه است.\nدبیر کل اسبق سازمان بورس، گفت:  در حوزه بازار پول زمانی که ارتباطات بین المللی کم‌میشود، به سمت راه‌های جدیدی می‌رویم. روابط با چین و روسیه هم دچار مشکلاتی است اما نظام بانکی کشور، بدنبال راه‌هایی است که معاملات بین اللملی ایران تداوم یابد. در این فضا بازار سرمایه هم باید تلاش کند اقدامات جدید را هم راستا با بانک‌ها و بیمه ها  انجام دهد.\nدبیر کمیته علمی نمایشگاه صنعت مالی گفت: فارغ از تحریم، مشکلات عمده ای در بازارهای مختلف از جمله مسکن وجود دارد و در دو سه سال اخیر فروش در این حوزه افت کرده است، از سوی دیگرخرده فروشان نیز از تورم جا مانده اند. همچنین در چهار ماه اخیر کارخانجات جنوب کشور با تعطیلی ناشی از کمبود برق مواجه شده اند.\nوی افزود، عموم مردم نیز توقع دارند مشکلات معیشتی مرتفع شود. در این فضا دولت چهاردهم متعهد به گفتمان وفاق است و تاکید خاص روی جبهه و حزب خاص ندارد.\n",
        "persian_date": "1403-05-19 14:35:00",
        "date": 1723214100000,
        "key": "بورس",
        "url": "https://www.bourse24.ir/news/297423/اصلاح-زیر-ساخت-های-بازار-سرمایه-در-دستور-کار-دولت-چهارهم"
    },
    {
        "text": " بورس24 : خالص ارزش معاملات خرد با افت 15 درصدی نسبت به دیروز به حدود 1,140 میلیارد تومان رسید. عمده ترین معاملات مربوط به گروه های فلزی، شیمایی و خودرو و ساخت قطعات بود.\nحقیقی ها امروز 371 میلیارد تومان از سهام و حق تقدم ها و 121 میلیارد تومان از صندوق های سهامی بیرون کشیدند. اما صندوق های درآمد ثابت همچون روزهای اخیر 133 میلیارد تومان جذب پول خرد داشتند.\nنوری، رنیک، کخاک، ذوب، شگویا، شفام، تپسی، فسبزوار و وگستر عمده ترین خریدهیا حقیقی از حقوقی بودند. حقوقی ها تا توانستند از شپنا، خزامیا، فولاد، وبملت، فملی، خودرو، خساپا و ثفارس بیشترین حمایت خود را نشان دادند.\nدر نهایت بازار امروز شاخص کل 1,932 واحد افت کرد و به محدوده 2 میلیون و 2 هزار واحد رسید. شپنا، خودرو و فولاد بیشترین تاثیر منفی و نوری و شستا عمده ترین اثر مثبت را بر آن داشتند.\nشاخص هموزن 834 واحد و شاخص فرابورس 11 واحد کاهش داشتند.\n",
        "persian_date": "1403-05-16 13:11:00",
        "date": 1722949860000,
        "key": "بورس",
        "url": "https://www.bourse24.ir/news/297340/تداوم-خروج-پول-خرد-از-سهام-و-صندوق-ها"
    },
    {
        "text": "1) پیش‌بینی بازار ... \n بورس24 : در شرایطی به مصاف معاملات چهارمین روز کاری هفته می‌رویم که بازار دوشنبه با وجود اینکه از پاسخ نظامی یکشنبه شب ایران به اسرائیل مصون مانده بود اما با رویت رخسار خونین بازارهای مالی دنیا از شاخص بورس‌های کشورهای بزرگ و پیشرفته نظیر ژاپن و آلمان گرفته تا نفت و طلا و بازار کریپتو، تصمیم گرفت که به‌همان رفتار هیجانی خود ادامه دهد و خدای نکرده از قافله عقب نماند ! البته شاخص کل به لطف و مدد تحرکات حمایتی در نمادهای بزرگی همچون فولاد، فملی و نوری، فضای چندان بدی نداشت و اَبَرکانال 2 میلیونی را حفظ کرد اما وقتی بیش از 80 - 90 درصد نمادها و صندوق‌ها زیر فشار عرضه‌اند و یا با صف فروش همراهند، یعنی بازار کماکان مسیر بحرانی را طی می‌کند و حتی زنگ خطر برای بحران‌های بعدی هم (ابطالی‌ها و کال مارجین‌ها) به صدا در آمده است !! ارزش معاملات شبیه به بازار یکشنبه و کمتر از 2 همت بود و جریانِ افراطیِ فروشنده به خروج 580 میلیارد تومان پول از بازار تن داد ... !\nتحولات بازار دوشنبه باری دیگر ضرورت ایجاد محدودیت دامنه نوسان را یادآوری کرد. انصافا بازار دیروز هیچ منطق و دلیلی برای بدتر شدن و تشدید فشار فروش نداشت و گویا دلیل هیجان منفی، ریزش بازارهای مالی دنیا بوده است ! نه اینکه مراودات ویژه‌ای هم با دنیا داریم، باید به هر موضوعی حتی ریزش 17 درصدی بیت‌کوین هم واکنش منفی نشان دهیم ! اما بحث امروز را از موضوع دامنه نوسان آغاز می‌کنیم که همواره مخالفانی دارد و البته باید پذیرفت که نه‌صرفا دامنه نوسان، که هر تصمیمی در بازار ممکن است مخالفانی داشته باشد. اما نکته مهم این است که اولا قرار نیست تغییر سیاست‌ها دائمی باشد. ثانیا برای هر تغییری نمی‌توان همه را مجاب به پذیرش و جلب رضایت کرد و ثالثا هر تصمیمی ممکن است معایب و نقاط ضعفی داشته باشد. ضمن اینکه بزرگترین اعتراض بازار این است که چرا بعد از افت 12 درصدی قیمت‌ها چنین رویکردی اتخاذ شد و درک و شجاعت کافی برای مقابله با جریان تنش فعلی وجود نداشت.\nگفته می‌شود تفکر نهاد ناظر این بود که با جریان پولی که در اختیار دارد و به کمک بانکها می‌تواند این بحران را مدیریت کرده و پشت سر بگذارد ! رگه‌هایی از این جریان در بازار چهارشنبه دیده شد اما برای شنبه خشاب آنها خیلی پُر نبود و با وجود برخی هشدارها اما زمانی تصمیم به کاهش دامنه نوسان گرفته شد که آنها متوجه شدند قادر به ایجاد \"اتحاد و همدلی\" و کمک به بازار نیستند ! در واقع مدیران ارشد زمانی تسلیم شدند که خیلی دیر شده بود ! در مجموع نهاد ناظر به مانند دفعات گذشته نتوانست در حساس‌ترین نقطه، تصمیم قاطعانه و عاقلانه‌ای بگیرد و لذا کوتاهی سازمان در افت اخیر به هیچ‌وجه پذیرفتنی نیست. گویا سهامداران و فعالین بازار مسخره دست یکسری مدیر بی‌تدبیر و لجبازند که همچون موش آزمایشگاهی در مسیر آزمون و خطای آنها قرار بگیرند ... !!\nنکته دیگر اینکه، کسی موافق جریان محدودیت دامنه نوسان نیست اما وقتی ابزار دیگری نظیر تزریق منابع و لاین‌های اعتباری و کمک حقوقی‌ها و اعتماد و اتحاد نیست، چاره‌ای به غیر از حرکت به سمت تصمیمات بازدارنده جهت جلوگیری از تشدید بحران نیست. انصافا کمی به شرایط نگاه کنید ! از ابتدای سال تاکنون انواع و اقسام ریسک‌ها جلوی چشم بازار صف‌آرایی کرده‌اند و کار به جایی رسیده که حتی نقدینگی پشت تالار هم تا زمانی که تغییر رویکرد در سیستم تصمیم‌گیری و تصمیم‌سازی سیاستگذار را نبیند، دست از تماشاچی بودن با وجود جذابیت قیمت‌ها برنخواهد داشت و رفتار هیجانی می‌تواند بازار را راهی پله‌های پائین‌تری کند. ضمن اینکه تجربه اخیر در کاهش دامنه نوسان (از خرداد تا اوایل تیر) چندان‌هم بد نبود و با وجود چالش‌هایی در نقدشوندگی اما ...\nمشاهده کامل پیش‌بینی بازار امروز ...\n",
        "persian_date": "1403-05-16 05:09:00",
        "date": 1722920940000,
        "key": "بورس",
        "url": "https://www.bourse24.ir/news/297311/پیش‌بینی-وضعیت-بورس-16-مرداد-1403"
    },
    {
        "text": " بورس24 : خالص ارزش معاملات خرد در محدوده 1,343 میلیارد تومان باقی ماند که نسبت به دیروز فقط یک درصد افت داشت.\nعمده ترین معاملات را گروه های فلزی، شیمایی و بانکی رقم زدند.\nامروز شاهد خروج حدود 400 میلیارد تومان پول خرد از سهام و حق تقدم ها و 211 میلیارد تومان از صندوق های سهامی بودیم. صندوق های با درآمد ثابت اما 80 میلیارد تومان جذب پول خرد داشتند.\nعمده ترین خریدهای حقیقی از حقوقی شامل تاصیکو، نوری، فسبزوار، شفام، ذوب، شکربن، شفن، وگستر و گکوثر بود. حقوقی ها عمدتا از خساپا، وبملت، فولاد، تاپیکو، وبصادر، واعتبار، بهامرز، کالا، خزامیا و شپنا حمایت کردند.\nبه رغم منفی های گسترده امروز شاخص کل فقط 1,225 واحد افت کرد و در سطح 2 میلیون و 4 هزار واحد ایستاد. نوری، فولاد، شپدیس و فملی بیشترین اثرگذاری مثبت و شپنا، تاپیکو و خودرو عمده ترین اثر منفی را بر آن داشتند.\nشاخص هموزن ه 952 واحد کاهش را ثبت کرد. در بازار فرابورس نیز 22 واحد از ارتفاع شاخص کاسته شد.\n",
        "persian_date": "1403-05-15 13:05:00",
        "date": 1722863100000,
        "key": "بورس",
        "url": "https://www.bourse24.ir/news/297273/بند-بازی-شاخص-بورس-در-محدوده-2-میلیون-واحد"
    },
    {
        "text": " 1) پیش‌بینی بازار ... \n بورس24 : در شرایطی به مصاف معاملات سومین روز کاری هفته می‌رویم که ترمز ریزش سنگین قیمت‌ها در بازار روز گذشته به کمک ابزاری به‌ نام کاهش دامنه نوسان گرفته شد. و البته این تصمیمی بود که پس از وقوع حادثه بامداد روز چهارشنبه و پیش از پنیک شدن بازار می‌بایست اتخاذ میشد؛ نه اینکه مسئولین و مدیران سازمان بعد از 12 درصد افت قیمت تازه یاد برگزاری جلسه و تنگ کردن دامنه نوسان بیفتند ! و البته کماکان می‌بینیم که باگ قضیه برقرار است و تغییری در حجم مبنای نمادهایی که دارنده حجم مبنای یک هستند، ایجاد نشده است !! واقعا نمی‌دانید که باید در این حوزه هم اصلاحاتی صورت گیرد یا خود را کوچه علی‌چپ زده‌اید ؟!؟!\nبه‌هر جهت بازار پس از دو روز افت جدی و خروج حدود 3 همت نقدینگی توسط سهامداران حقیقی کمی از زیر فشار فروش (نه به‌طور کامل) خارج شد. البته محدود شدن دامنه نوسان به 1+- درصد علاوه بر اثر منفی بر حجم و ارزش معاملات، قدرت مانور در بازار را بشدت کاهش می‌دهد و بحث نقدشوندگی را به چالش می‌کشد اما واقعیت این است که در بازار ما هیجان حرف اول و آخر را می‌زند و در شرایطی که اعتماد و اتحادی به لطف عملکرد زیبای دولت سیزدهم و کم‌کاری‌های نهاد ناظر در بازار نیست و از ابتدای سال آب خوش از گلوی سهامداران پائین نرفته، یا باید بازار تعطیل میشد یا از ابزاری که قبلا امتحانش را پس داده، استفاده می‌گردید که به‌هر طریق سازمان بورس مسیر دوم را با تاخیر 2 روزه و پس از آسیبی که به دارایی سهامداران وارد شد، انتخاب کرد ... !\nبدون تعارف معتقدیم طی سالهای اخیر، در اکثر موارد نهاد ناظر به بحران‌هایی که دولت ایجاد کرده و یا در مقاطعی که اتفاق خارجی و یا ریسک سیاسی به بازار تحمیل می‌‎شده، دامن زده است. انصافا همه می‌دانستند که ترور \"اسماعیل هنیه\" و حمله به خاک ایران بازار را در مسیر پنیک قرار می‌دهد. اما متولیان بازار یا چنین درکی نداشتند و یا قدرت تصمیم‌گیری نداشتند ! در یکسال گذشته این چندمین باری است که بازار سهام با شرایط اشباع فروش مواجه می‌شود و البته از نظر سرعت و شتاب، ریزش اخیر که آغاز آن از پس‌فردای انتخاب پزشکیان به عنوان رئیس‌جمهور کلید خورد، یکی از سریع‌ترین و تلخ‌ترین ریزش‌های تاریخ بورس ایران بوده و این در شرایطی است که بازار امید زیادی به‌اتفاقات مثبت پس از انتخابات داشت اما متاسفانه امیدها بواسطه سیراب کردن خریداران در شنبه بعد از انتخابات و رفتار صندوق‌های اهرمی و در ادامه افزایش تنش‌های نظامی نقش بر آب شد. گویی دستی نامرئی در حال ادب کردن و انتقام گرفتن از اهالی بازار بعد از انتخابات است ... !!\nمتاسفانه این روزها کار به جایی رسیده که فروش‌ و عرضه سهام نه از سر اعتقاد به عدم جذابیت قیمت‌ها و حتی ریسک‌های سیاسی که به دلیل نفرتی است که به بازار و بی‌تفاوتی مدیرانش ایجاد شده. پس از 4 سال رکود که بخش بحرانی آن در یکسال و نیم گذشته اتفاق افتاده، قیمت 90 درصد سهام بین 30 تا 70 درصد پائین‌تر از مرداد 99 است اما شاخص تقریبا همان محدوده است ! از طرف دیگر ارزش بازار (مجموع بورس و فرابورس) به 124 میلیارد دلار رسیده که نسبت به ارزش 417 میلیارد دلار مرداد سال 99 یعنی نقطه اوج بازار، 70 درصد پائین‌تر است و این دقیقا عمق فاجعه و شاخص‌سازی را نشان می‌دهد. بنابراین اینچنین می‌توان گفت که بازار سهام در تمامی این 4 سال در قیاس با سایر دارایی‌ها بازنده بوده و هیچ فروشنده‌ای پشیمان نبوده است !\nدر مورد کاهش دامنه نوسان باید گفت که این تصمیم قطعا مخالفانی دارد، به‌خصوص که ...\nمشاهده کامل پیش‌بینی بازار امروز ...\n",
        "persian_date": "1403-05-15 05:07:00",
        "date": 1722834420000,
        "key": "بورس",
        "url": "https://www.bourse24.ir/news/297253/پیش‌بینی-وضعیت-بورس-15-مرداد-1403"
    },
    {
        "text": " بورس24 : خالص ارزش معاملات خرد با افت 52 درصدی نسبت به دیروز به محدوده 1,350 میلیارد تومان رسید. بیشترین ارزش معاملات مربوط به گروه های خودرو و ساخت قطعات، فلزی و شیمیایی بود.\nحقیقی ها 161 میلیارد تومان از سهام و حق تقدم ها بیرون بردند اما در مقابل 28 میلیارد تومان به صندوق های سهامی و حدود 240 میلیارد تومان به صندوق های درآمد ثابت تزریق کردند.\nحقیقی ها عمدتا حسینا، نوری، حتاید، فملی، وپترو، بوعلی، خگستر و تاصیکو را از حقوقی ها خریداری کردند. عمده ترین حمایت حقوقی ها از نمادهای سلیم، خساپا، شپنا، خودرو، فزر، غپینو، شگستر، وپاسار و سامان صورت گرفت.\nشاخصئ کل در نهایت به افت یک هزار واحدی رضایت داد و در ارتفاع 2 میلیون و 5 هزار واحد قرار گرفت. فملی، فولاد، تاپیکو و خودرو بیشترین تاثیر منفی و وبانک، نوری و بوعلی بیشترین اثر مثبت را بر آن داشتند.\nشاخص هموزن 833 واحد و شاخص فرابورس 4 واحد افت را ثبت کردند.\n",
        "persian_date": "1403-05-14 12:57:00",
        "date": 1722776220000,
        "key": "بورس",
        "url": "https://www.bourse24.ir/news/297207/سقوط-ارزش-معاملات-در-اولین-روز-محدودیت-دامنه-نوسان"
    },
    {
        "text": "1) پیش‌بینی بازار ... \n بورس24 : در شرایطی به مصاف معاملات دومین روز کاری هفته می‌رویم که بازار شنبه با گارد جنگی و تهاجمی در سمت فروش آغاز کرد ! اگرچه در روزهای پایانی هفته گذشته پاسخی از سوی ایران اتفاق نیفتاده بود و برخی از رسانه‌های خارجی در تلاش برای ایجاد آرامش و جلوگیری از وقوع درگیری جدید در خاورمیانه بودند اما در فضای مجازی به‌خصوص تلگرام آرایش جنگی توسط برخی از افرادِ به‌ظاهر سیاستمدار برقرار بود !! یکی از به پرواز در آمدن پهپادها خبر می‌داد !! دیگری شلیک موشک‌های ایرانی را قریب‌الوقوع می‌دانست !! یکی تصویر از صف طویل پمپ‌بنزین‌ها به‌نمایش می‌گذاشت و دیگری از کلیر شدن آسمان اسرائیل و ورود ناوهای آمریکایی به دریای سرخ و مدیترانه سخن می‌گفت و خلاصه همین جوزدگی و اصرار بر پاسخ سخت و سریع و ربط دادن ریزش بورس‌های دنیا به درگیری احتمالی ایران و اسرائیل باعث شد تا بورس تهران هم متاثر از همین تفکرات کار خود را با فشار سنگین فروش آغاز کند و با وجود وعده‌های معاون اول رئیس‌جمهور مبنی بر تزریق پول به صندوق‌های حمایتی، یک روز جهنمی دیگر را پشت سر بگذارد.\nدر نتیجه معاملات روز گذشته شاخص کل با افت سنگین بیش از 60 هزار واحدی در آستانه سقوط به کانال 1.9 میلیون واحد قرار گرفت ! ارزش معاملات تقریبا همتراز با بازار چهارشنبه و حدود 4 همت بود و سیل خروج نقدینگی از بازار (1.4 همت) ادامه داشت و بسیاری از صندوق‌های اهرمی و غیر اهرمی به قیمت‌های درصد منفی و صف فروش رسیدند !! گویا نقطه‌ای برای اتمام تحولات سخت 15 ماه اخیر وجود ندارد ! حجم رویدادها و اتفاقات در این چند ماه عجیب بوده است ! واقعا فکر می‌کنیم از نظر تعدد اتفاقاتِ بی‌سابقه و ریسکهای سیاسی سال ۱۴۰۳ دیگر هیچوقت در تاریخ تکرار نشود. چه پیری از جماعت سهامدار درآمد. تازه همه اینها یک طرف، آنچه دولت به سر بازار آورد، صد برابر بیشتر و بدتر بود.\nواقعا نمی‌دانیم این چه اخلاقی است که برخی از فعالین بورسی دارند. آنها در دو روز پایانی هفته گذشته کل وقت خود را صرف ارائه تحلیل‌های آبکی کردند و قسمت جالب‌تر ماجرا اینجا بود که برخی ریزش فراگیر بازارهای جهانی از آمریکا و اسرائیل گرفته تا اروپا و ژاپن را به جنگ احتمالی پیش رو ارتباط می‌دادند ! اما به‌نظر نمی‌رسد منفی بودن و ریزش سهام در بازار کشورهای مختلف، ارتباطی به مساله نظامی منطقه داشته باشد. گزارش مشاغل در آمریکا ضعیف‌تر از انتظار بود و نگرانی از بابت گسترش رکود در اقتصاد دنیا عاملی برای ریزش دسته‌جمعی بازارها شد. پیش از این، یک انقباض قوی غافلگیرکننده در بخش تولید ایالات متحده، همراه با نتایج متفاوتِ درآمد از اپل و آمازون، بر احساسات سرمایه‌گذاران تأثیر گذاشته بود. درخصوص رشد اونس هم باید گفت که سخنان پاول، ایجاد آمادگی برای کاهش نرخ بهره زودتر از انتظارها و تحلیل موسسات بزرگ برای کاهش 0.5 درصدی نرخ بهره در جلسه بعدی فدرال رزرو، عامل اصلی رشد طلا بود. از طرف دیگر در بازار نفت شاهد کاهش 3 – 4 درصدی قیمت بودیم. این افت ناشی از گزارش ضعیف اقتصاد چین بود. در واقع بازارهای جهانی هیچ اهمیتی به تحرکات منطقه نشان ندادند.\nنه اینکه بحث جنگ و تحولات نظامی را رد کنیم اما ...\nمشاهده کامل پیش‌بینی بازار امروز ...\n",
        "persian_date": "1403-05-14 05:29:00",
        "date": 1722749340000,
        "key": "بورس",
        "url": "https://www.bourse24.ir/news/297174/پیش‌بینی-وضعیت-بورس-14-مرداد-1403"
    },
    {
        "text": " بورس24 : خالص ارزش معاملات خرد با 20 درصد افت نسبت به روز قبل به کمتر از 2,8 همت رسید. بیشترین معاملات مربوط به گروه های فلزی، شیمیایی و خودرو و ساخت قطعات بود.\nحقیقی ها 1,070 میلیارد تومان از سهام و حق تقدم ها، 389 میلیارد تومان از صندوق های سهامی و 377 میلیارد تومان از درآمد ثابت ها خارج کردند.\nنمادهای فزر، خگستر، وساپا، ختور، بارانح، نمرینو، سخاش، وملی، وسپه و وهجرت بیشترین خریدهای حقیقی از حقوقی را تشکیل دادند. حقوقی ها عمدتا از شپنا، فولاد، خساپا، شستا، وبملت، فملی، خودرو، نوری و خرامیا حمایت کردند.\nشاخص کل حدود 62 هزار واحد نزول کرد و به محدوده 2 میلیون و 6 هزار واحد برگشت. فارس، فملی، فولاد، شپنا و پارسان بیشترین نقش را در این افت ایفا کردند. شاخص هموزن هم حدود 20 هزار واحد افت کرد و به 637 هزار واحد عقب نشینی کرد. از ارتفاع شاخص فرابورس نیز 596 واحد کاسته شد.\n",
        "persian_date": "1403-05-13 12:51:00",
        "date": 1722689460000,
        "key": "بورس",
        "url": "https://www.bourse24.ir/news/297130/خروج-سنگین-پول-از-بورس"
    },
    {
        "text": "1) پیش‌بینی بازار ... \n بورس24 : بازار چهارشنبه را در حالی آغاز کردیم که تا عصر روز سه‌شنبه تفکر قالب بر این بود که بواسطه برقراری تعادل در جریان معاملات همان روز، بازار چهارشنبه می‌تواند فضای بهتری داشته باشد و کمی از زیر فشار عرضه رها گردد اما رسیدن اخبار ترور \"اسماعیل هنیه\"، رئیس دفتر سیاسیِ مقاومت اسلامی حماس در تهران و همچنین \"فوآد شکر\" یکی از اعضای ارشد حزب‌الله لبنان باعث شد تا این خیال خام که بازار می‌تواند در معاملات آخرین روز کاری هفته شرایط بهتری داشته باشد، نقش بر آب شود و لذا از همان دقایق ابتدایی این فروشنده‌ها بودند که با قدرت بالا وارد گود شدند و افت جدی دیگری را به بازار تحمیل کردند.\nالبته با گذر از دقایق ابتدایی، فعالیت حقوقی‌ها در راستای حمایت از بازار و کمک به برقراری تعادل آغاز شد و با عبور از نیمه بازار، بسیاری از نمادها روند تعادلی را در دامنه منفی در پیش گرفتند. هر چند که به دلیل قرار گرفتن در روزهای پایانی هفته و ترس از پاسخ متقابل تهران، خبری از تحرکات بیشتر نبود و لذا شاخص کل با افت جدی 52 هزار واحدی (حدود 2.5 درصد) تا ارتفاع دو میلیون و 68 هزار واحدی عقب نشست. ارزش معاملات بواسطه تحرکات بیشتر معامله‌گران بزرگ بازار به ویژه صندوق‌های حمایتی با رشد جدی 53 درصدی به 4.2 همت رسید و این حقیقی‌ها بودند که رقمی بالغ بر 1.4 همت دیگر پول از بازار خارج کردند ...\nبازار در هفته گذشته در ضعیف‌ترین و کم‌انگیزه‌ترین شرایط ممکن قرار داشت. او که دل به بهبود روند معاملات و رشد قیمت‌ها پس از خبر پیروزی پزشکیان در انتخابات بسته بود و پس از اعلام نتایج به استقبال این رویداد رفته بود، با تغییر رفتار و سیاست صندوق‌های اهرمی، حسابی ناامید و سرخورده شد و در ادامه، اخبار و تحولات سیاسی حسابی او را به زیر کشید. تا پیش از خبر ترور بامداد چهارشنبه می‌خواستیم بنویسیم که رئیس‌جمهور و مشاورین او خیلی زود فراموش کردند که بر و بچه‌های بازار سرمایه چه تاثیر بزرگ و بااهمیتی در پیروزی او داشتند اما واقعیت تحولات سیاسی رخ داده به قدری هولناک و پیچیده بود که شاید چنین اظهارنظر و انتظاری از پزشکیان در این مقطع خیلی بجا نباشد؛ هرچند که مشاورین او می‌توانستند با تغییر برخی از سیاست‌ها و اظهارات، چراغ سبز کوچکی به اهالی بازار نشان دهند !\nآنقدر اخبار و اتفاقات طی 4 ماه اخیر با سرعت بالا رخ داده که وقوع آن برای فعالان اقتصادی به بازار عجیب و غیرقابل تصور است. سهامداران چه فشار سنگینی را تجربه کرده و چه روزهای تلخ و عجیبی را پشت سر گذاشتند. حجم رویدادها و ریسک‌ها و اتفاقات در این چند ماه عجیب است. واقعا فکر می‌کنیم از نظر تعدد اتفاقات بی‌سابقه و ریسکهای سیاسی سال ۱۴۰۳ دیگر هیچوقت در تاریخ تکرار نشود. چه پیری از جماعت سهامدار درآمد. تازه همه اینها یک طرف، آنچه دولت به سر بازار آورد، صد برابر بیشتر و بدتر بود.\nاما درخصوص تحولات سیاسی، تحلیل‌های متفاوتی مطرح می‌شود. برخی معتقدند اتفاقاتی که از سه‌شنبه شب تا بامداد چهارشنبه رخ داد، پیامدهای بسیاری داشته و سرآغاز درگیری‌های بیشتر در منطقه و ورود کشور به بطن ماجرا خواهد بود و عده‌ای دیگر اعتقاد دارند که آن قوه عاقله که طی مدت اخیر تحولات منطقه را مدیریت کرد، کماکان فعال بوده و جلوی اتفاقات تلخ‌تر و ورود ایران به این ماجرا گرفته خواهد شد. البته تحلیل‌های دیگری هم نظیر تغییر و تحولات در منطقه بیان می‌شود که ما به دلیل اینکه سیاستمدار نیستیم، ترجیح می‌دهیم به این مباحث ورود نکنیم؛ ضمن اینکه برای درک موضوع ابتدا باید ببینیم که چه کشوری در این اعمال تروریستی نقش و یا عامل نفوذی داشته؛ (هر چند که به نظر عامل اصلی مشخص است) و از طرف دیگر این نکته را مدنظر قرار دهیم که به هر جهت حادثه فوق در پایتخت کشورمان رخ داده و لذا تحلیل این موضوع که پاسخ حاکمیت به چه شکل خواهد بود، بسیار دشوار است.\nاما ادامه واکنش بازار به این جریان چگونه خواهد بود. ابتدا ...\nمشاهده کامل پیش‌بینی بازار امروز ...\n",
        "persian_date": "1403-05-13 04:59:00",
        "date": 1722661140000,
        "key": "بورس",
        "url": "https://www.bourse24.ir/news/297092/پیش‌بینی-وضعیت-بورس-13-مرداد-1403"
    },
    {
        "text": " بورس24 : خالص ارزش معاملات خرد با 54 درصد افزایش نسبت به دیروز به حدود 3,5 همت رسید. حجم پول خرد خارج شده از بازار تقریبا 5 برابر دیروز بود و به عدد 1,241 میلیارد تومان رسید. صندوق های سهامی نیز 165 میلیارد تومان پول خرد از دست دادند. تراز پول خرد درآمد ثابتها هم 271 میلیارد تومان منفی بود.\nخودرو، خزامیا، وبملت، خساپا، فولاد، شپنا، فملی، شستا، وبصادر، خگستر و ذوب با بیشترین خروج پول حقیقی  عمده ترین حمایت از سوی حقوقی ها همراه بودند. نمادهای فزر، حپرتو، لپیام، قصفها، معیارح، سآبیک، شبصیر، وخارزم، دارو، فاسمین و نمرینو بیشترین جذب پول خرد را تجربه کردند.\nدر بازار منفی امروز شاخص کل 52 هزار واحد افت کرد و به سطح 2 میلیون و 67 هزار واحد برگشت. فملی، فولاد، فارس، شپنا، تاپیکو، وبملت و شستا بیشترین نقش آفرینی را در این نزول داشتند.\nشاخص هموزن هم 21 هزار واحد کاهش داشت و به ارتفاع 657 هزار واحد رسید. از ارتفاع شاخص فرابورس نیز 589 واحد کاسته شد و در سطح 21,339 واحد نشست.\n",
        "persian_date": "1403-05-10 13:20:00",
        "date": 1722432000000,
        "key": "بورس",
        "url": "https://www.bourse24.ir/news/297038/روز-پرفشار-عرضه-ها-و-خروج-1,2-همت-پول-خرد-از-بورس"
    },
    {
        "text": "1) پیش‌بینی بازار ... \n بورس24 : در شرایطی به مصاف معاملات آخرین روز کاری هفته می‌رویم که بازار سه‌شنبه با همان فرمانِ کجِ رو به پائینی آغاز کرد که معاملات دوشنبه را به پایان برده بود و تقریبا تا نیمه‌های بازار با فشار جدی عرضه پیش رفت اما هر چه از نیمه بازار دورتر شدیم و به دقایق انتهایی نزدیک‌تر شدیم از شدت عرضه‌ها کاسته و میل به تعادل بیشتر شد. در نتیجه این رویداد شاخص کل با یک افت دیگر (حدود 11 هزار واحد) تا ارتفاع دو میلیون و 120 هزار واحدی (محدوده حمایتی 2,100 – 2,130 هزار واحدی) عقب نشست. ارزش معاملات نسبت به روز دوشنبه مقداری کاهشی بود و به 2.8 همت رسید و طبق روال عادی برنامه خروج پول از بازار ادامه داشت ... !!\nبازار دو روز کاری افتضاح را همزمان با آغاز به کار دولت چهاردهم پشت سر گذاشته و این ناامیدی ایجاد شده از همه چیز بدتر است. برخی معتقدند کنار کشیدن طیب‌نیا و جایگزین شدن عارف در مقام معاون اول ریاست جمهوری با سن بیش از 70 سال، منجر به سرخوردگی بازار شده و واکنش منفی دو روز اخیر هم در همین راستا بوده است. به هر جهت انتظار اولیه این بود که فضای اقتصادیِ قوی‌تر و محکم‌تری در دولت حاکم باشد که تا به اینجا محقق نشد. (البته شاید برای قضاوت کمی زود باشد.) عده‌ای دیگر هم بحث درگیری لبنان و اسرائیل و سایه جنگ را مطرح می‌کنند و البته از کنار تحولات و اتفاقات صندوق‌های اهرمی هم بی‌تفاوت نمی‌توان گذشت ... !\nاگر به خاطر داشته باشید، پس حادثه تلخ سقوط بالگرد و کاهش دامنه نوسان، تمام بحث ما این بود که دادن زمین بازی و خرید زمان به سود بازار است اما اکنون به نقطه‌ای رسیدیم که شاید دیگر خرید زمان به سود بازار نباشد و هر چه این بلاتکلیفی و سردرگمی طولانی‌تر شود، فضا و تغییر مسیر سخت‌تر خواهد شد. بازار به شدت نیاز به آرامش و ثبات در تصمیمات اقتصادی، برگشت از دستورهای غیرعقلایی و غیرمنطقی و حمایت کلامی و عملی دارد. و البته با شرایط فعلی حاکم بر کشور، تصور می‌کنیم فرآیند انتصابات و تشکیل کابینه تا پایان مرداد ماه ادامه داشته باشد و این یعنی حدود 3 هفته دیگر فضای بی‌رمقی و لنگ در هوا بودن بازار ادامه خواهد داشت. و البته در این بین بحث قطعی برق صنایع هم ذهن بازار را آزار می‌دهد. هر چند که اتفاق جدیدی است و اثرات این موضوع در تحلیل‌ها محاسبه شده اما به هر جهت از کنار بار روانی این موضوع بی‌تفاوت نمی‌توان گذشت.\nنکته مهم دیگر اینکه روز یکشنبه سوت پایان فعالیت دولت سیزدهم کشیده شد و از روز دوشنبه آغاز به کار دولت چهاردهم با انتصاب محمدرضا عارف به عنوان معاون اول را داشتیم. آن چیزی که بیشترین لطمه را در این سالها به بازار زد، تصمیمات غیرمنطقی دولت و دست‌درازی مکرر به جیب شرکتها بود. بازار کمی نگران است که عارف با این کهولت سن، جرات و جسارت برای تصمیمات مهم و کلیدی را نداشته باشد و دولت جدید هم در مسیر اقدامات پوپولیستی قرار بگیرد. البته از آنجا که او در زمان خاتمی هم معاون اول بود، شدت نگرانی‌ها بالا نیست اما فراموش نکنیم که شرایط امروز کشور با شرایط 25 سال گذشته یکسان و قابل قیاس نیست. امیدواریم در سایر انتصاب‌ها جوانگرایی شود و البته دولت جدید هم از نتیجه تصمیمات غلط دولت‌های گذشته درس بگیرد.\nاما بحث امروز را با دو موضوع ادامه می‌دهیم. موضوع اول، ...\nمشاهده کامل پیش‌بینی بازار امروز ...\n",
        "persian_date": "1403-05-10 05:17:00",
        "date": 1722403020000,
        "key": "بورس",
        "url": "https://www.bourse24.ir/news/297009/پیش‌بینی-وضعیت-بورس-10-مرداد-1403"
    },
    {
        "text": " بورس24 : خالص ارزش معاملات خرد با افت 6 درصدی نسبت به دیروز به محدوده 2,270 میلیارد تومان رسید. حقیقی ها 201 میلیارد تومان از سهام و حق تقدم ها خارج کردند. در مقابل صندوق های سهامی تزریق 50 میلیاردی پول خرد را تجربه کردند. صندوق های با درآمد ثابت نیز با تراز مثبت 45 میلیارد تومان همراه شدند.\nبورس، نمرینو، فزر، فرابورس، خدیزل، مبین و شدوص در صدر تزریق پول خرد قرار داشتند. حقوقی ها عمدتا از ثفارس، وگستر، وبملت، شپدیس، فولاد، خساپا، شستا، شتران و بوعلی حمایت نشان دادند.\nدر نهایت بازار امروز شاخص کل افت بیش از 11 هزار واحدی را ثبت کرد و به محدوده 2 میلیون و 120 هزار واحد عقبگرد داشت. فملی، فارس، فولاد و مبین بیشترین تاثیر را بر آن داشتند.\nشاخص هموزن هم 4 هزار واحد افت کرد. در بازار فرابورس نیز شاهد افت 144 واحدی شاخص بودیم.\n",
        "persian_date": "1403-05-09 13:21:00",
        "date": 1722345660000,
        "key": "بورس",
        "url": "https://www.bourse24.ir/news/296969/چراغ-سبز-حقیقی-ها-به-صندوق-های-سرمایه-گذاری"
    },
    {
        "text": " بورس24 : با توجه به روی کار آمدن دولت جدید، فعالان بازار سرمایه انتظاراتی از این دولت دارند تا شرایط بورس بهتر شود. بورس تهران که از سال 1399 وارد یک روند نزولی بلند مدت شده، به دلیل رشد دلار و تورم موجود در کشور، باید مدت ها پیش از روند نزولی خارج می شد اما شرایطی که دولت قبلی برای شرکت ها ایجاد کرده بود منجر به کاهش سود شرکت ها شده که این موضوع در ادامه دار شدن روند نزولی بورس اثرگذار بوده است.\nعلی اسکینی کارشناس بازار سرمایه در خصوص وضعیت بازار و انتظارات از دولت جدید، به بورس24 گفت: در رابطه با وضعیت بازار و مطالباتی که بازار بایداز دولت منتخب داشته باشد  نکته ای که در سال های اخیر می‌بینیم این است که دولت برای جبران قسمتی از کسری بودجه و گران شدن اداره کشور، هزینه ها را تا حدی از شرکت های تولیدی جبران کرده است.\nوی ادامه داد: درآمد شرکت‌های تولیدی  حدود ۷۰-۸۰ درصد بازار را به خود اختصاص داده است در سال 1402 برابر 4 هزارهمت بوده است که با وجود رشد ریالی 23 درصدی حتی به اندازه تورم رشد پیدا نکرده است. وضعیت وقتی بدتر می‌شود که  این اعداد را در حاشیه سودها می‌بینیم و  یکی از کمترین اعداد در سال‌های اخیر است ، به طوریکه روند نزولی حاشیه سود ها در سال های اخیر ادامه داشته است و حاشیه سود خالص بازار در سال 1402 برابر 14 درصد بوده است که کمترین عدد در 5 سال اخیر است. همین موضوع سبب شده است سود دلاری شرکت ها برابر 11 میلیارد دلار باشد که برابر سال 98 است.\nاسکینی گفت: اما اگر بخواهیم به دلایلی که سبب این موضوع شده است که به عنوان درمان درد فعلی از آن یاد کنیم می توان به مسائلی از جمله قیمت گذاری دستوری، ناترازی انرژی و افزایش های چندباره نرخ مصرف، مصوبات خلق الساعه و حذف شکاف دلار نیما و آزاد اشاره داشت.\nاین کارشناس بازار سرمایه گفت: در بحث شکاف دلار  نیما و آزاد که کاملا مشخص است ، بین سال ۹۷ تا ۹۹ کاهش این نرخ را بین این دو بازار داشته‌ایم اما در سال‌های اخیر می‌بینیم این فاصله حتی به ۶۰ درصد هم در مواقعی رسیده است. همین موضوع باعث شده است  ۱۷۰ همت از  صنایع بزرگ و مهم‌ مان خارج شود. از طرفی  در ناترازی‌ها ، در صنایع فولادی ما تقریبا ۱۰ میلیون تن فولاد از دست داده‌ایم که سبب عدم انتفاع بیش از 10 میلیارد دلاری برای کشور و شرکت ها شده است. در ارتباط با مصوبه‌های خلق‌الساعه می توان به مصوبه سال گذشته دولت مبنی بر قیمت گذاری محصولات اصلی شرکت های پالایشی اشاره داشت که  حدودا ۲ میلیارد دلار از سود شرکت‌های پالایشی کاسته شده است و  گزارش‌های ۳ ماهه‌  به وضوح این موضوع را نشان می‌دهد.\nوی در پایان گفت: موضوعات مطرح شده سبب شده است که   P/E بازار به طور میانگین  ۸ تا ۹ بوده است ، الان به زیر ۷ برسد این بی اعتمادی و  غیر قابل پیش بینی کردن سودها باعث شده  p/Eها کاهش یابد. در ارزش دلاری  بازار  هم ، اگر اثرات عرضه اولیه را  خارج کنیم، تقریبا در ‌کف بازار در سال‌های اخیر  یعنی همین ۱۰۰ میلیارد دلار هستیم که کمترین در سالیان اخیر است.\n",
        "persian_date": "1403-05-09 11:28:00",
        "date": 1722338880000,
        "key": "بورس",
        "url": "https://www.bourse24.ir/news/296963/انتظارات-بورسی-ها-از-دولت-جدید"
    },
    {
        "text": "1) پیش‌بینی بازار ... \n بورس24 : در شرایطی به مصاف معاملات سومین روز کاری هفته می‌رویم که بازار دوشنبه پس از یک روز تعطیلی ناشی از گرمای شدید هوا و در نخستین روز کاری از فعالیت دولت چهاردهم، باز هم منفی و بی‌رمق آغاز کرد و با گذر از دقایق ابتدایی، با فشار عرضه‌های بیشتر و سنگین‌تری روبرو شد تا جایی که بازار تبدیل به جهنم شد !! واقعا نمی‌دانیم چطور می‌شود که بازار در هر سهمی و به قیمتی و در هر زمانی و به هر بهانه‌ای فروشنده جدی داشته باشد !! از زمان اعلام نتایج انتخابات، این صندوق‌های اهرمی بودند که با تغییر در برخی از سیاست‌ها و تصمیمات خود بازار را اینچنین به خاک و خون کشیدند و متاسفانه نهاد ناظر هم فقط نظاره‌گر ماجرا بوده و هیچ اراده و برنامه‌ای برای رفع بحران ایجاد شده ندارد ! و لذا این ذهنیت برای بسیاری از سهامداران و معامله‌گران ایجاد شده که عده‌ای قصد دارند در روزهای پایانی فعالیت خود، نهایت ضربه را به این بازار نیمه‌جان وارد کنند ! در نتیجه معاملات روز گذشته، شاخص کل با افت سنگین 29 هزار واحدی تا ارتفاع دو میلیون و 131 هزار واحدی عقب نشست. ارزش معاملات تحت تاثیر شدت بالای عرضه‌ها و زد و خورد معامله‌گران کمی رشد کرد و به مرز 3 همت رسید و رقمی بالغ بر 430 میلیارد تومان از بازار خارج شد.\nبا توجه به مراسم تنفیذ روز یکشنبه و مراسم تحلیف فردا می‌توان گفت که نحسی دولت سیزدهم به پایان رسیده است. حدود 3 سال سرکوب و دستور و اعمال روش‌های غیرعقلایی، سیاست اقتصادی دولت قبل بود و حالا همه امیدوار به قرار گرفتن در مسیر منطق و عقلانیت خواهند بود. بدون تعارف، بازار سرمایه یکی از بدترین و سخت‌ترین دوره‌های خود را سپری کرد و فضای اقتصادی، بهشتِ برین برای دلالان و واسطه‌گران و سفته‌بازان روی دارایی‌های غیرمولد بود. در پایان دولت سیزدهم کوله‌باری از کسری‌ها و ناترازی‌ها و جاخالی‌ها تحت عنوان اسب زین‌شده برای دولت جدید به ارث گذاشته شد و حال باید دید پزشکیان و تیم پزشکی‌ او چه درمانی برای این الاغ گردن شکسته در نظر گرفته‌اند. مهمترین اتفاق در این چند روز مانده از هفته جاری، جلسه تحلیف رئیس‌جمهور و تشکیل کابینه است که بازار مدت‌ها به دنبال آن بوده و حالا شرایط را برای این موضوع خاص‌تر و نزدیک‌تر می‌بیند.\nاما در دل بازار و پس از اتمام فصل مجامع و تحولات کدال، دو خبر خاص برای دو صنعت مهم خودرویی و پتروشیمی وجود دارد که فعلا معامله‌گران و سهامداران خیلی به آن وزن نداده‌اند ! در گروه خودرو بحث افزایش نرخ محصولات کلید خورده؛ خبری که بازار مدت‌ها انتظارش را کشید و البته به محض رسیدن خبر، تائیدیه و تکذبیه‌ها آغاز شد اما به هر جهت ایران‌خودرو در رابطه با نرخ‌های جدید شفاف‌سازی زده و همه نگاه‌ها به سایپا و اطلاعیه جدید این شرکت است. در گروه پتروشیمی هم دو بحث وجود دارد. بحث اول که نرخ خوراک و اصلاح آن برای نیمه نخست سال گذشته بود که تقریبا قطعی شده و خبر دوم هم مربوط نرخ اوره و افزایش حصه نقدی شرکتهای اوره‌ساز بود که مطابق مصوبه هیئت دولت تصویب شده و شرکتها شفاف‌سازی زدند اما گویا هنوز نهایی نشده است.\nتمام انتقاد و اعتراض فعالان اقتصادی به دولت قبل این بود که آنها کشور را با ابزاری به نام قیمت‌گذاری دستوری در پوشش شعارهای پوپولیستی به سمت ناترازی‌ سوق دادند و کسری ناشی از این تصمیمات و دستورات از ...\nمشاهده کامل پیش‌بینی بازار امروز ...\n",
        "persian_date": "1403-05-09 05:24:00",
        "date": 1722317040000,
        "key": "بورس",
        "url": "https://www.bourse24.ir/news/296938/پیش‌بینی-وضعیت-بورس-9-مرداد-1403"
    },
    {
        "text": " بورس24 : خالص ارزش معاملات خرد با 17 درصد رشد نسبت به روز شنبه به حدود 2,420 میلیارد تومان رسید. حقیقی ها 369 میلیارد تومان از سهام و حق تقدم ها بیرون بردند که تقریبا دو برابر روز شنبه است.\nتراز پول خرد صندوق ها هم منفی بود. صندوق های سهامی 70 میلیارد تومان و فیکس اینکام ها 100 میلیارد تومان خروج پول خرد داشتند.\nنمادهای خودرو، شتران، فولاد، فملی، وبملت، خساپا، شپدیس و زاگرس در راس حمایت های حقوقی قرار گرفتند. نمادهای فزر، حسینا، حتاید، نمرینو، شجم و خاور با بیشترین اقبال و خرید از سوی حقیقی ها همراه شدند.\nشاخص کل عمدتا تحت تاثیر نمادهای فملی، فارس، فولاد، شتران، شپنا، کگل و شستا قرار گرفت و 29 هزار واحد افت کرد و به سطح 2 میلیون و 131 هزار واحد برگشت. شاخص هموزن هم بیش از 8 هزار واحد کاهش داشت. از ارتفاع شاخص فرابورس نیز 190 واحد کاسته شد.\n",
        "persian_date": "1403-05-08 13:28:00",
        "date": 1722259680000,
        "key": "بورس",
        "url": "https://www.bourse24.ir/news/296865/شدت-خروج-پول-خرد-دو-برابر-شد"
    },
    {
        "text": "1) پیش‌بینی بازار ... \n بورس24 : در شرایطی به مصاف معاملات دومین روز کاری از یک هفته خاص می‌رویم که بازار شنبه متعادل و بی‌‍رمق آغاز کرد و هر چه از دقایق ابتدایی بیشتر فاصله گرفت و ضعف طرف تقاضا روشن‌تر و نمایان‌تر شد، جسارت فروشنده‌ها هم بیشتر شد و بازار یک روز سخت و کلافه‌کننده دیگر را پشت سر گذاشت. انصافا انتظار چنین فضایی را نداشتیم اما به هر جهت از آنجا که کشور به دلیل گرمای شدید هوا و ناترازی‌های برق و قرار گرفتن در مسیر انتقال قدرت در وضعیت نیمه تعطیل به سر می‌برد، طبیعی است که بازار هم حال و روز چندان خوش و امیدوارکننده‌ای نداشته باشد و لذا شاخص کل در معاملات روز شنبه با افت جدی 14 هزار واحدی تا ارتفاع دو میلیون و 161 هزار واحدی عقب نشست. ارزش معاملات با افت 10 درصدی به 2.4 همت رسید و کماکان خروج نقدینگی ادامه دارد ! در آخرین روز کاری دولت سیزدهم رقمی بالغ بر 240 میلیارد تومان از چرخه معاملات خارج شد. امیدواریم این چرخه تلخ به زودی تغییر کند ... !!\nبازار روزهای بسیار سختی را پشت سر گذاشته و متاسفانه امیدی که به تغییرات پس از انتخابات ایجاد شده بود، به دلایلی کمرنگ شد. البته این هفته پزشکیان دولت را تحویل می‌گیرد و احتمالا با تعیین معاون اول و معرفی اعضای کابینه، وارد فاز جدید و متفاوتی خواهیم شد. یک نکته که در دولت قبل وجود داشت و آثار آن امروز نمایان شده، تصمیمات خلق‌الساعه و بدون پشتوانه بود که به‌ سرعت هم اجرا می‌شد و بعد که دولت تبعات آن را می‌دید، بعضا در مسیر برگشت قرار می‌گرفت. نرخ خوراک پتروشیمی‌ها، دلار نیما و خودرو 3 نمونه بارز این ماجرا بود. بنابراین بازار و فعالین اقتصادی از تیم جدید انتظارات بالایی دارند. \"برگشت از برخی تصمیمات غلط و بررسی و بازنگری آنها\" ، \"رعایت انصاف و عدالت در تصمیم‌گیری‌ها\" ، \"رفع ناترازی‌ها در بسیاری از موارد\" ، \"جمع شدن بساط قیمت‌گذاری دستوری\" و \"تصمیم‌سازی‌های جدید و کسب نظرات کارشناسی از فعالین اقتصادی\" می‌تواند کمک به شفاف‌تر شدن اقتصاد و بهبود فضای کسب و کار کند. بنابراین رفتار چند ماه اول دولت، رخ ابتدای کار او خواهد بود و امیدواریم در این فضا، منطقی‌ترین تصمیمات گرفته شده که به سود اقتصاد و در نهایت مردم کشور باشد.\nاما سوالی که این روزها ذهن فعالین بازار را درگیر کرده این است که چرا خبری از جریان پول با وجود جذابیت قیمت‌ها نیست و این جریان تماشاچی بودن تا چه زمانی ادامه دارد ؟ آمار نقدینگی صندوق‌های بادرآمد ثابت، رفتار مدیران صندوق‌های اهرمی و رویدادهای چند وقت اخیر به خوبی نشان‌ می‌دهد که پول خوبی پشت بازار است اما انگیزه‌ای برای حضور نیست. به نظر این موضوع دو دلیل دارد. دلیل اصلی همان موضوع بی‌اعتمادی است که طی یکسال و نیم اخیر شدت گرفته و به سادگی به شرایط عادی باز نخواهد گشت و زمانبر خواهد بود. و دلیل دوم، ارتباط با رفتار صندوق‌های اهرمی در بازار دارد. بعد از انتخابات انگیزه نسبتا خوبی برای یک حرکت رو به‌جلو ایجاد شد و معامله‌گران کوتاه‌مدتی در مسیر خرید صندوق‌های اهرمی قرار گرفتند و در شرایطی که انتظار می‌رفت این صندوق‌ها در مسیر خرید دوباره سهام قرار بگیرند، اما فضا مطابق انتظار پیش نرفت و مدیران صندوق‌ها از خرید جدید سر باز زدند و لذا جریان پول جدید قفل شد !!\nبهانه مدیران صندوق‌ها این بود که اعتقادی به جذابیت قیمت‌ها نداشتند و ریسک سرمایه‌گذاری جدید را بالا می‌دیدند !! حتی برخی از آنها معتقدند نگهداری بخشی از این پول به دلیل ...\nمشاهده کامل پیش‌بینی بازار امروز ...\n",
        "persian_date": "1403-05-08 05:18:00",
        "date": 1722230280000,
        "key": "بورس",
        "url": "https://www.bourse24.ir/news/296830/پیش‌بینی-وضعیت-بورس-8-مرداد-1403"
    },
    {
        "text": " بورس24 : خالص ارزش معاملات خرد با افت 11 درصدی نسبت به روز قبل به محدوده 2,060 میلیارد تومان رسید. بیشترین معاملات در گروه های خودرو و ساخت قطعات، شیمیایی و فلزی صورت گرفت.\nحجم پول خردی که امروز از سهام و حق تقدم ها خارج شد به 191 میلیارد تومان رسید. بخش عمده این پول از نمادهای فملی، وبملت، خساپا، حفارس، شستا، ذوب، شبندر و خدیزل خارج شد که با حمایت حقوقی ها همراه شد.\nخنور، حسینا، ومشانح، دامین، شپاکسا، رمپنا، کرومیت، غپینو و بهپاک صدرنشینی خرید حقیقی از حقوقی را داشتند.\nشاخص کل 14 هزار واحد از ارتفاع خود را از دست داد و در محدوده 2 میلیون و 160 هزار واحد قرار گرفت. فملی، فولاد، کگل، تاپیکو و شپنا بیشترین اثرگذاری منفی را بر آن داشتند.\nشاخص هموزن هم حدود 3 هزار واحد کاهش داشت. شاخص فرابورس نیز 58 واحد منفی خورد.\n",
        "persian_date": "1403-05-06 13:04:00",
        "date": 1722085440000,
        "key": "بورس",
        "url": "https://www.bourse24.ir/news/296563/عقب-نشینی-14-هزار-واحدی-شاخص-بورس"
    },
    {
        "text": " بورس24 : خالص ارزش معاملات خرد با 9 درصد رشد نسبت به دیروز به بالای 2,3 همت رسید. بیشترین معاملات را گروه های شیمیایی، فلز و خودرو و قطعه ساز رقم زدند.\nحقیقی ها 137 میلیارد تومان از سهام و حق تقدم ها و 41 میلیارد تومان از صندوق های سهامی بیرون کشیدند. در مقابل 125 میلیارد تومان پول خرد جذب صندوق های درآمد ثابت شد.\nنمادهای پارسان، خنور، خکمک، نوری، نیان، کرماشا، شپدیس، رانفور و کحافظ در صدر خریدهای حقیقی از حقوقی بودند. حقوقی ها عمدتا از فملی، فولاد، وبملت، حفارس، بوعلی، خودرو، سلیم، خساپا و شاوان حمایت نشان دادند.\nشاخص کل 2,620 واحد افت را ثبت کرد و در ارتفاع 2 میلیون و 175 هزار واحد ایستاد. فملی، فولاد، کگل و میدکو بیشترین تاثیر منفی و پارسان، تاپیکو و شپدیس عمده ترین اثر مثبت را بر آن داشتند.\nشاخص هموزن نیز 1,829 واحد از ارتفاع خود کاست. شاخص فرابورس نیز 21 واحد منفی خورد.\n",
        "persian_date": "1403-05-03 13:37:00",
        "date": 1721828220000,
        "key": "بورس",
        "url": "https://www.bourse24.ir/news/296225/افزایش-تدریجی-ارزش-معاملات"
    },
    {
        "text": "1) پیش‌بینی بازار ... \n بورس24 : در شرایطی به مصاف معاملات آخرین روز کاری هفته می‌رویم که بازار دیروز به کمک رسیدن برخی اخبار مثبت و موثر، با تقاضای بهتری آغاز کرد و دست‌کم از شدت عرضه‌ها کاسته شد؛ هر چند که حقوقی‌ها رخصت نمی‌دهند و در مثبت‌ها هر تقاضایی که از راه برسد را پاسخ می‌دهند و لذا با گذر از یک ساعت نخست بازار دیدیم که سمت تقاضا عقب نشست و فضا تا پایان ساعت معاملات رکودی و بی‌رمق پیش رفت. در نتیجه معاملات روز گذشته، شاخص کل به لطف تحرکات دو گروه پتروشیمی و پالایشی، با رشد حدود 9 هزار واحدی در ارتفاع دو میلیون و 178 هزار واحدی قرار گرفت. ارزش معاملات با کمی رشد به 2.7 همت رسید و اندکی نقدینگی در حد خرید یکی دو آپارتمان وارد بازار شد ... !!\nبرخی از معامله‌گران و سهامداران، مثبت بازار روز گذشته را موقت می‌دانند و معقتدند این برگشت، جزئی از یک اصلاح طولانی‌تر است. استدلال آنها هم برای این تفکر این است که هنوز حجم قوی نیست. گزارش‌های 3 ماهه ضعیف بوده و قطعی برق ممکن است خود را در گزارش‌های ماهانه نشان دهد. اما در سوی دیگر عده‌ای معتقدند، جذابیت قیمت‌ها و رسیدن P/E-ttm شرکتها به سطوح حداقلی، در کنار اصلاح هر چند آرام دلار نیما و کاهش نسبی نرخ بهره و در نهایت ابطال حکم دیوان عدالت اداری درباره نرخ خوراک شرکت‌های پتروشیمی می‌تواند سرآغازی برای تغییر رفتار بازار باشد. چراکه روزهای سیاه بورس دقیقا با داستان نرخ خوراک آغاز شد و حالا برگشت به شرایط منطقی و عقبگرد از یکسری تصمیمات می‌تواند عاملی برای اعتماد ولو محدود به بازار باشد.\nبازار با هر کدام از اخبار و تحولات منفی که در 15 ماه اخیر به او رسیده بود، برای چند هفته به رکود و استقبال از ریزش قیمت‌ها می‌رفت. هر کدام از این خبرها عاملی برای از دست رفتن اعتماد عمومی و فرار نقدینگی از بازار بودند. از دید ما تیر آخر، نرخ بهره بود که توسط فردی سبک‌عقل به نام فرزین در جایگاه بانک مرکزی روانه قلب بازار شد و دقیقا در همین مقطع بود که حتی پروژه‌بازی هم در بازار متوقف شد و آن پولی که به دنبال کسب نوسان از سهام متوسط و کوچک بازار بود، تصمیم گرفت پول خود را در مسیر سود بدون ریسک بیش از 33 درصد و حتی در مقاطعی تا 37 - 38 درصد قرار دهد.\nو چه جالب که برگشت از برخی تصمیمات غلط درست در دقیقه 5+90 رخ می‌دهد ! یکسال تولید و اقتصاد کشور را به ورطه نابودی بکشانی، بازار سرمایه و اعتماد سهامداران را نابود و لگدمال کنی، پول و دارایی معامله‌گران و فعالین بازار را بسوزانی و درست در زمانی که قرار است میز و صندلی را تحویل بدهی، در مسیر بازگشت به تنظیمات کارخانه قرار بگیری ... !! چه ظلم‌ها و خیانت‌ها که در حق بازار سرمایه نشد و ...\nمشاهده کامل پیش‌بینی بازار امروز ...\n",
        "persian_date": "1403-05-03 05:13:00",
        "date": 1721797980000,
        "key": "بورس",
        "url": "https://www.bourse24.ir/news/296140/پیش‌بینی-وضعیت-بورس-3-مرداد-1403"
    },
    {
        "text": "به گزارش کدال نگر بورس24 ، شرکت بورس اوراق بهادار تهران در مدت 4 ماهه نخست سال 1402 حدود 133 میلیارد تومان درآمد از فروش محصولات و خدمات خود به دست آورد. در مدت مشابه سال قبل این رقم حدود 345 میلیارد تومان بود و 61 درصد کاهش داشت.  همچنین درآمد تیر ماه این شرکت 34 میلیارد تومان بود.\n",
        "persian_date": "1403-05-02 18:45:00",
        "date": 1721760300000,
        "key": "بورس",
        "url": "https://www.bourse24.ir/news/296122/\"بورس\"-از-عملکرد-فروش-4-ماهه-خود-گزارش-داد"
    },
    {
        "text": " بورس24 : خالص ارزش معاملات خرد با رشد 3 درصدی نسبت به دیروز به محدوده 2,130 میلیارد تومان رسید. حقیقی ها 86 میلیارد تومان به سهام و حق تقدم ها، 3 میلیارد تومان به صندوق های سهامی و 67 میلیارد تومان به صندوق های درآمد ثابت تزریق کردند.\nبیشترین خریدهای حقیقی از حقوقی شامل سلیم، زاگرس، وهنر، خاور، فولاد، شپنا و گلدیرا بود. حقوقی ها عمدتا حفارس، خودرو، وبملت، خساپا، کرومیت و فولای خریدند.\nشاخص کل حدود 9 هزار واحد رشد کرد و به محدوده 2 میلیون و 178 هزار واحد نزدیک شد. پارسان، شپنا، شپدیس، شبندر، نوری و اخابر عمده ترین تاثیر مثبت را بر آن داشتند. شاخص هموزن به رشد 2,748 واحدی رضایت داد. شاخص فرابورس هم 152 واحد بالا رفت.\n",
        "persian_date": "1403-05-02 13:22:00",
        "date": 1721740920000,
        "key": "بورس",
        "url": "https://www.bourse24.ir/news/296058/جذب-156-میلیارد-تومان-پول-خرد-توسط-سهام-و-صندوق-ها"
    },
    {
        "text": "1) پیش‌بینی بازار ... \n بورس24 : در شرایطی به مصاف معاملات دومین روز کاری مرداد می‌رویم که روزهای پایانی تیر بسیار تلخ و دردناک گذشت و آغاز گرمترین ماه سال هم تحت تاثیر تحولات کدال و رفت و برگشت شرکت‌ها به مجامع سرد و یخ‌زده بود. البته در یک ساعت دوم فضا کمی بهتر شد اما بازگشت برخی از نمادها از مجمع همراه با افت قیمتی، باعث شد تا سمت تقاضا نتواند خودی نشان دهد و لذا شاخص کل با افت دیگری (3 هزار واحد) تا ارتفاع دو میلیون و 169 هزار واحدی عقب نشست. حجم معاملات کماکان ضعیف است و قرار گرفتن در فصل مجامع منجر به کرختی بیشتر بازار و ضعیف‌تر شدن دادوستد معامله‌گران شده و از طرف دیگر شاهد تداوم خروج پول از بازار ولو با شدت کمتر از روزهای اخیر هستیم.\nتمام امید بازار به این بود که با تغییر دولت و امیدواری به تحولات پس از انتخابات، روح تازه‌ای در کالبد این جسم نیمه‌جان دمیده شود و فضا کمی بهتر شود اما هرچه جلوتر رفتیم وضعیت بدتر شد و تیر آخر هم توسط گزارش 3 ماهه برخی از شرکت‌ها و تقسیم سود حداقلی در مجامع سالانه نواخته شد ! شرکت‌های بزرگ بازار با چالش افت حاشیه سود و کاهش سودآوری مواجه‌اند اما باز هم تکرار می‌کنیم که قیاس عملکرد بهار شرکت‌ها \"صرفا\" با کوارتر نخست سال 1402 رویه بسیار غلطی است. چراکه شرکتها در بهار پارسال در بهترین شرایط از نظر سودآوری قرار داشتند و تازه اثرات رشد دلار نیما را دیده بودند و هنوز دست دولت وارد جیب شرکتها نشده بود اما در تابستان و در ادامه پائیز و زمستان بود که دولت با دست و پا تا آرنج و زانو دست در جیب شرکت‌ها کرد. بنابراین دلیل تاکید ما به عدم قیاس گزارش‌ها به دوره مشابه سال گذشته همین نابرابری‌ هاست.\nضمن اینکه در این بین شرکت‌هایی بودند که با تمام توان و قوا و مدیریت در هزینه‌ها، سودهای سال گذشته را تکرار و حتی برخی بهتر از بهار 1402 بودند. در واقع بازار با چند تیپ گزارش مواجه است. در برخی از شرکت‌ها گزارش‌ها بسیار بد بود و احتمالا این نمادها در مقطعی دیگر زیر فشار عرضه مجدد خواهند رفت. در برخی از شرکت‌ها و صنایع مانند فولادی‌ها، گزارش‌ها ضعیف‌تر از بهار پارسال اما بهتر از زمستان بود و این یعنی نباید انتظار افت جدی دیگری از آنها داشت. طیف سوم شرکت‌هایی بودند که شبیه به بهار پارسال پیش رفتند و با وجود تورم با هر تلاشی که بود فضای سودسازی را حول محور سال گذشته حفظ و تکرار کردند. و طیف آخر شرکت‌هایی بودند که عملکرد خوبی داشتند و بهتر از بهار 1402 ظاهر شدند.\nاتفاقا تعداد این شرکت‌ها و نمادها هم کم نیست و برخی معتقدند، بیش از 100 شرکت چنین وضعیتی داشتند و لذا آنقدرها هم که فکر می‌کنید، اوضاع قمر در عقرب نبوده است و البته گزارش‌های 3 ماهه این نکته را گوشزد کرد که اگر دولت سیزدهم به روال خود ادامه می‌داد، قطعا اقتصاد کشور به مرحله فروپاشی می‌رسید. هر چند که تکلیف ما با دولت چهاردهم هم هنوز روشن نشده است. اما حداقل سیگنال‌هایی مبنی بر ...\nمشاهده کامل پیش‌بینی بازار امروز ...\n",
        "persian_date": "1403-05-02 05:15:00",
        "date": 1721711700000,
        "key": "بورس",
        "url": "https://www.bourse24.ir/news/296006/پیش‌بینی-وضعیت-بورس-2-مرداد-1403"
    },
    {
        "text": " بورس24 : خالص ارزش معاملات خرد پس از دو روز مجددا به بالای 2 همت رسید. بازگشایی برخی از بزرگان بازار مانند خودرو و فولاد تاثیر محسوسی بر روند کلی معاملات امروز داشت. حقیقی ها 110 میلیارد تومان از سهام و حق تقدم ها خارج کردند اما 12 میلیارد تومان به صندوق های سهامی تزریق داشتند. تراز پول خرد صندوق های درآمد ثابت هم 330 میلیارد تومان مثبت بود.\nحقیقی ها عمدتا از حقوقی ها خاور، نوری، کاوه، فسازان، خپویش، رنیک و توسن خریدند. عمده ترین حمایت حقوقی ها بر روی نمادهای فولاد، وبملت، ثفارس، کگهر، خبهمن، خساپا ، خودرو و وغدیر بود.\nشاخص کل تا انتهای بازار بیش از 3 هزار واحد افت کرد و به سطح 2 میلیون و 169 هزار واحد رسید. فولاد، بفجر، خودرو و وامید بیشترین تاثیر منفی و نوری و بوعلی عمده ترین اثر مثبت را بر آن داشتند. شاخص هموزن نیز 384 واحد افت کرد. از ارتفاع شاخص فرابورس نیز 101 واحد کاسته شد.\n",
        "persian_date": "1403-05-01 13:45:00",
        "date": 1721655900000,
        "key": "بورس",
        "url": "https://www.bourse24.ir/news/295939/بازگشت-ارزش-معاملات-خرد-به-بالای-2-همت"
    },
    {
        "text": "1) پیش‌بینی بازار ... \n بورس24 : در شرایطی به مصاف معاملات نخستین روز کاری از گرمترین ماه سال می‌رویم که بازار دیروز در یک فضای نسبتا خلوت، افت جدی دیگری را ثبت کرد تا تیر هم تلخی‌های خود را بروز داده باشد و از قافله بدبیاری‌ها برای سهامداران عقب نماند ! البته درست است که نمادها در فاز توقف رفت و برگشت مجامع هستند اما اخبار به شدت و با قدرت در جریان است و یکی از مهم‌ترین آنها انتشار گزارش‌های میان دوره‌ای است که روز گذشته تقریبا کلیه شرکت‌ها اطلاعات خود را در خرابه‌ای به نام کدال بارگزاری کردند ! شمای کلی گزارش‌ها خیلی جذاب نیست اما در ادامه به ارائه توضیحاتی در 6 بخش خواهیم پرداخت.\nبخش اول اینکه، شرکت‌های بورسی چکیده یا آینه تمام‌نمای ‌اقتصاد یک کشورند و طبیعتا گزارش و عملکرد آنها حال کلی اقتصاد را به تصویر می‌کشد. گزارش‌های 3 ماهه نشان داد که حتی تورم هم نتوانسته حال شرکت‌ها خوب کند. در گذشته فضا به این شکل بود که دست‌کم تورم می‌توانست سرپوشی بر بسیاری از ناکارآمدی‌ها باشد اما رویه‌ای که دولت سیزدهم در حوزه اقتصادی در پیش گرفت، به قدری افتضاح و پرچالش بود که حتی تورم هم نتوانست جبران‌کننده بسیاری از تصمیمات غلط باشد و این بحران عجیب در اقتصاد کشور ایجاد شد. البته بسیاری از کارشناسان دلسوز هشدارهای لازم را داده بودند اما گوش دولت بدهکار نبود و رسیدیم به نقطه‌ای که امروز در آن قرار داریم.\nبخش دوم، مربوط به‌ تبعات این گزارش‌ها برای دولت است. کاهش مالیات دریافتی از شرکت‌ها، کاهش درآمد صندوق‌های بازنشستگی، افت سود سهام عدالت و کاهش درآمد مستقیم دولت نشان می‌دهد که تصمیمات اخیر و دست‌درازی‌های مکرر به جیب شرکتها به خود او هم آسیب و صدمه زده است. چیزی که این گزارش‌ها نشان داد، نه اسب زین‌کرده که الاغ زخمی هم نبود و لذا باید امیدوار بود که اولا نتیجه خرابکاری‌های اخیر به گوش طبیب‌جمهور برسد و دوما دولت چهاردهم به سرعت در مسیر اصلاح بسیاری از سیاست‌های غلط گذشته قرار بگیرد.\nاما بخش سوم که بسیار مهم است، مربوط به رفتار و گزارش‌های کانال‌دارهای تلگرامی در تحلیل عملکرد شرکت‌ هاست. متاسفانه برخی از کارشناسان عمدا یا سهوا، عملکرد و سود شرکت‌ها را با دوره مشابه سال گذشته یعنی بهار 1402 مقایسه می‌کنند. در شرایط طبیعی چنین قیاسی غلط نیست اما وقتی جیب‌بری دولت و زین‌کردن اسب اقتصاد از ابتدای تابستان ۱۴۰۲ آغاز شده، یعنی بهترین گزارش را با بدترین گزارش مقایسه می‌کنیم که روش صحیحی برای تحلیل کردن نیست. بگذارید مثالی بزنیم ... در 3 شرکت فولادی با نمادهای فخوز، کاوه و هرمز، سود شرکت‌ها کمتر از بهار 1402 بود اما همین شرکت‌ها زمستان را با زیان پشت سر گذاشتند و لذا رسیدن به سود در 3 ماه نخست 1403 نشان می‌دهد که دست‌کم فضا در بهار امسال بهتر از زمستان 1402 بوده است. بنابراین اعتقاد ما این است که برای قیاس عملکرد شرکت‌ها نباید به سراغ شرایط نابرابر رفت.\nاما نکته چهارم اینکه، فضای کلی بازار، فضای منطقی و مناسبی برای تحولات بنیادی است و باید به این موضوع دقت کنیم که شاید گزارش‌های 3 ماهه عملکردهای خیره‌کننده‌ای را به واسطه سیاستگذاری‌های دولت نشان ندهد اما دقت کنید که سال گذشته در همین مقطع قیمت‌ها بسیار بالاتر بوده و حالا قیمت فعلی بازار با این گزارش‌ها همخوانی دارد. در واقع گزارش‌ها و سودسازی‌ شرکت‌ها را در کنار قیمت سهام باید بررسی کرد. ضمن اینکه ...\nمشاهده کامل پیش‌بینی بازار امروز ...\n",
        "persian_date": "1403-05-01 05:13:00",
        "date": 1721625180000,
        "key": "بورس",
        "url": "https://www.bourse24.ir/news/295899/پیش‌بینی-وضعیت-بورس-1-مرداد-1403"
    },
    {
        "text": " بورس24 : خالص ارزش معاملات خرد با رشد اندک 3 درصدی نسبت به دیروز به محدوده 1,875 میلیارد تومان رسید.\nمبلغ 228 میلیارد تومان از سهام و حق تقدم ها، 47 میلیارد تومان از صندوق های سهامی و 114 میلیارد تومان از صندوق های درآمد ثابت توسط حقیقی ها از بازار خارج شد.\nبیشترین خریدهای حقیقی از حقوقی شامل نمادهای شفام، شدوص، نوری، خنصیر، خپویش، کاوه، فزر، شپلی، پرداخت و زملارد بودند. حقوقی ها بیش از همه از وبملت، تاپیکو، شپدیس، شستا، تاصیکو، شبندر، بوعلی، شگستر و نخریس حمایت کردند.\nشاخص کل عمدتا تحت تاثیر نمادهای شپنا، تاپیکو، شستا، شبندر، وبملت و فارس بیش از 20 هزار واحد افت کرد و به سطح 2 میلیون و 172 هزار واحد رسید. شاخص هموزن هم حدود 8 هزار واحد از ارتفاع خود کاست. شاخص فرابورس نیز 273 واحد به عقب نشست.\n",
        "persian_date": "1403-04-31 13:36:00",
        "date": 1721568960000,
        "key": "بورس",
        "url": "https://www.bourse24.ir/news/295814/افت-20-هزار-واحدی-شاخص-کل-در-آخرین-روز-از-فصل-داغ-مجامع"
    },
    {
        "text": "به گزارش کدال نگر بورس24 ، بورس اوراق بهادار تهران در خصوص کاهش سود خالص دوره مالی اخیر شفاف سازی نمود. بورس در توضیح دلیل کاهش سود به کاهش حجم . ارزش معاملات در دوره سه ماهه نخست سال 1403 اشاره نمود.\n\n",
        "persian_date": "1403-04-31 12:52:00",
        "date": 1721566320000,
        "key": "بورس",
        "url": "https://www.bourse24.ir/news/295806/چرا-«بورس»-با-کاهش-سود-مواجه-شد؟"
    },
    {
        "text": "1) پیش‌بینی بازار ... \n بورس24 : در شرایطی به مصاف معاملات آخرین روز تیر ماه 1403 می‌رویم که بازار شنبه با گذر از یک تعطیلات نفس‌گیر اما باز هم تحول خاصی در تقاضا و ارزش معاملات نداشت. در این بین رسیدن گزارش ضعیف ستاره خلیج‌فارس (زیرمجموعه تاپیکو و شستا) و روشن شدن اثرات تصمیمات دولت سیزدهم در کنار تقسیم سود پائین در برخی از نمادهای مورد توجه باعث شد تا فشار عرضه در نیمه دوم بازار تشدید شود. البته بخشی از بی‌رمقی بازار هم بواسطه توقف طیف وسیعی از نمادها جهت برگزاری مجامع سالانه و همچنین روشن نبودن سیاست‌های اقتصادی دولت جدید است. به هر جهت بازار شنبه را با افت 10 هزار واحدی شاخص و عقبگرد این دماسنج به کانال 2.1 میلیون واحد پشت‌سر گذاشتیم. ارزش معاملات با کمی رشد به 2.7 همت رسید و کماکان می‌بینیم که حقیقی‌ها در سمت فروش قدرت بیشتری دارند و این حقوقی‌ها و صندوق‌های حمایتی هستند که جور بی‌اعتمادی بازار را می‌کشند و لذا در بازار دیروز نیز 300 میلیارد تومان پول خارج شد و تراز حقیقی‌ها منفی بود.\nبازار هنوز نتوانسته خودی نشان دهد اما اندک حس امیدواری در رفتار برخی از معامله‌گران دیده می‌شود. بازار به رویدادها و اتفاقاتی گره خورده و چشم دوخته که ممکن است به سرعت تغییر نکند اما کم‌کم به این باور خواهد رسید که این تغییرات خود را در تحولات پیش رو نشان خواهد داد. به نظر از بیانیه اقتصادی پزشکیان می‌توان این چرخش را گرفت و فهمید که نرخ ارز شاید مهمترین حوزه تغییر در سیاستگذاری‌ها باشد. اگر قرار است بازار در مسیر صعودی با شیب ملایم قرار گیرد، تحولات خبری و انتشار برخی اخبار امیدوارکننده، نقش حیاتی خواهد داشت. آغاز این موضوع احتمالا از هفته آتی و با مشخص شدن تیم اقتصادی و تصمیم‌گیران مهم دولت خواهد بود.\nدر داخل بازار می‌توان به گزارش‌های میان‌دوره‌ای امیدوار بود. سهامداران این روزها توجه بیشتری به کدال و گزارش‌های 3 ماهه دارند. گزارش‌هایی که شاید بواسطه تصمیمات دولت سیزدهم خیلی جالب نباشند اما به جرات می‌توان گفت که اثر کلیه سیاست‌های اخیر در قیمت‌ها لحاظ شده و لذا نگرانی عمیقی دیده نمی‌شود. البته هنوز بخشی از ناشرین گزارش خود را منتشر نکردند و طبق روال عادی برنامه، ارائه اطلاعات را به دقیقه 90 موکول کرده‌اند. این گزارش‌ها نمی‌تواند آنچنان تغییری رقم بزند اما عاملی برای روشن شدن کف بازار و اثبات این موضوع است که قیمت‌ها در نقاط قوی از نظر ارزندگی قرار داشته و فرصت خوبی برای خرید سهام مناسب است.\nبنابراین اگر چنین درکی ایجاد شود، جریان پول به راحتی جذب بازار خواهد شد. جالب است بدانید که طی روزهای اخیر ...\nمشاهده کامل پیش‌بینی بازار امروز ...\n",
        "persian_date": "1403-04-31 05:18:00",
        "date": 1721539080000,
        "key": "بورس",
        "url": "https://www.bourse24.ir/news/295732/پیش‌بینی-وضعیت-بورس-31-تیر-1403"
    },
    {
        "text": " بورس24 : خالص ارزش معاملات خرد با افت 10 درصدی نسبت به روز چهارشنبه به محدوده 1,820 میلیارد تومان رسید.\nحقیقی ها 208 میلیارد تومان از سهام و حق تقدم ها، 102 میلیارد تومان از صندوق های سهامی و 540 میلیارد تومان از صندوق های درآمد ثابت خارج کردند.\nتجلیح، شفام، کالا، سصوفی، سهرمز، ختراک، خمحور، پترول و افق در راس خریدهای حقیقی از حقوقی قرار داشتند. عمده حمایت حقوقی ها بر روی نمادهای شستا، تاپیکو، وبملت، حکشتی، تاصیکو، وآفر، شپدیس، بوعلی و وتجارت متمرکز بود.\nشاخص کل با عقب نشینی بیش از 10 هزار واحدی به سطح 2 میلیون و 192 هزار واحد برگشت. تاپیکو، شستا، شبندر، صبا، خزامیا، حکشتی و نوری بیشترین نقش منفی را بر آن ایفا کردند.\nشاخص هموزن 2,459 واحد و شاخص فرابورس 76 واحد افت کردند.\n",
        "persian_date": "1403-04-30 12:59:00",
        "date": 1721480340000,
        "key": "بورس",
        "url": "https://www.bourse24.ir/news/295432/تشدید-فشار-فروش-در-غیاب-عمده-بزرگان-بازار-در-فصل-مجامع"
    },
    {
        "text": "1) پیش‌بینی بازار ... \n بورس24 : در شرایطی به مصاف معاملات نخستین روز کاری هفته می‌رویم که بازار از یک هفته نیمه‌تعطیل عبور کرده و از امروز فضای رسمی‌تری خواهد داشت. البته که به دلیل قرار گرفتن در دو روز پایانی تیر، رفت‌ و آمدها و ترافیک برای برگزاری مجامع شدت می‌گیرد و لذا افت حجم و ارزش معاملات را خواهیم داشت. از طرف دیگر مهلت انتشار گزارش‌های میان‌دوره‌ای، تا پایان تیر بوده و لذا در این 2 روز ترافیکی از صورت‌های مالی 3 ماهه را خواهیم داشت. بنابراین هفته مهمی در پیش است. هر چند که بعید است گزارش‌ها خاص و تاثیرگذار باشد اما به هر جهت از آنجا که دولت در فصل بهار درگیر جنگ با اسرائیل و فرود سخت رئیس‌جمهور اخیر بود، خیلی فرصت برای دست‌درازی به جیب شرکتها نداشت و لذا ثبات حاشیه سودها و یا حتی بهبود اندک آن هم خبری بدی برای بازار نخواهد بود. به‌خصوص در برخی از شرکتهای کوچک ممکن است تحولات مثبتی را داشته باشیم. در گزارش امروز، مروری بر تحولات اقتصادی و سیاسی خواهیم داشت و در انتها گریزی به بیانیه اقتصادی دولت چهاردهم خواهیم زد.\nدر حوزه اقتصادی، دلار در بازار آزاد تحت تاثیر کاهش انتظارات تورمی افت کرده و لذا بازارهای دلالی نظیر خودرو و مسکن به رکود رفته‌اند. آرامش سیاسی و اقتصادی کابوس بازارهای موازی است. اگر هر دولتی با هر منطق و ابزاری بتواند عنان بازار ارز را در اختیار بگیرد، رئیس‌جمهور موفقی خواهد شد، چراکه با کنترل بازار ارز، فعالیت دلالان کمتر شده و اقتصاد یک آرامش نسبی را تجربه می‌کند. در واقع فضا در بازارهای موازی مطابق با انتظارات پیش رفته و تنها این بازار سرمایه است که بواسطه بی‌اعتمادی ایجاد شده و رفتار زشت برخی از صندوق‌های اهرمی و لجبازی حقوقی‌ها، منطقی رفتار نمی‌کند. اما دلار نیما طی مدت اخیر رشد آرامی داشته و تصور می‌کنیم شکاف‌اش با دلار آزاد با استقرار دولت جدید منطقی‌تر و کمتر شود و لذا این رویداد آثار مثبتِ ماندگاری در سودسازی شرکت‌ها خواهد داشت. از سوی دیگر در نرخ بهره تغییرات جدی است؛ از دخالت‌های بانک مرکزی گرفته تا عدم تمایل بانکها به پرداخت سود بالاتر از 27 درصد و این یعنی تفکرها از اعداد و ارقام 30 و بیش از 30 درصد فاصله گرفته است. کنترل جریان نرخ بهره یکی از مهمترین دستاوردهای اخیر بود که چندان مورد توجه قرار نگرفت و زیر سایه تحولات سیاسی محو شد.\nاما در حوزه سیاسی، بحث ترور ترامپ کماکان داغ است. خبری در رسانه‌های فارسی از قول CNN نوشته شده که سرویس مخفی آمریکا ارتباطی بین ایران و ترور ترامپ پیدا کرده اما با دقت در تیتر می‌بینیم که منظور چیز دیگری است. CNN نوشته: سرویس مخفی پس از دریافت اطلاعات در مورد توطئه ایران برای ترور ترامپ، امنیت او را افزایش داده بود؛ ولی ایران هیچ ارتباطی با تیراندازی نداشت. درخصوص این اتفاق تحلیل‌های جالبی مطرح می‌شود. برخی معتقدند ترور ترامپ باعث افزایش آرای او و شکست دموکراتها می‌شود !! واقعا عجیب است که برخی اینطور اظهارنظر می‌کنند و چنین درکی از مسائل سیاسی دارند. نه اینکه بایدن یا دموکراتها را پیروز انتخابات پیش رو بدانیم. اتفاقا معتقدیم که ترامپ بدون بحث ترور اخیر هم می‌تواند آن پیرمرد خسته و فرتوت کاخ سفید را بیرون کرده و روانه خانه سالمندان کند اما اینکه تصور کنیم این ترور بازی را تغییر می‌دهد، تفکر غلطی است. به‌خصوص که دموکراتها افراد بسیار پیچیده‌ای هستند و اتفاقا رو بازی نمی‌کنند و به خوبی می‌توانند حتی این ماجرا را به سود خود تمام کنند. اما به‌هر جهت برای هر گزینه‌ای باید آماده بود. به نظر بعد از مباحث سیاسی داخلی که احتمالا تا پایان تابستان درگیر آن خواهیم بود، بازار به سراغ انتخابات آمریکا که در آبان ماه برگزار می‌شود، خواهد رفت.\nاما طی روزهای اخیر، انتشار بیانیه نهایی اقتصادی دکتر پزشکیان، رئیس دولت چهاردهم را داشتیم. در این بیانیه اشاره به موضوعاتی نظیر \"هدررفت منابع انرژی و نیاز جدی به اصلاح آن\" ، \"هدررفت منابع ...\nمشاهده کامل پیش‌بینی بازار امروز ...\n",
        "persian_date": "1403-04-30 05:06:00",
        "date": 1721451960000,
        "key": "بورس",
        "url": "https://www.bourse24.ir/news/295368/پیش‌بینی-وضعیت-بورس-30-تیر-1403"
    },
    {
        "text": " بورس24 : خالص ارزش معاملات خرد با افت 10 درصدی نسبت به روز معاملاتی قبل به 2,024 میلیارد تومان رسید. حقیقی ها حدود 8 میلیارد تومان به سهام و حق تقدم ها و 36 میلیارد تومان به صندوق های سهامی تزریق کردند. اما از صندوق های درآمد ثابت 267 میلیارد تومان نقدینگی خارج ساختند.\nنمادهای شتران، انرژی3، شاوان، فزر، وآذر، خنور، پکرمان، سغرب، بورس و وساپا صدرنشین خریدهای حقیقی از حقوقی بودند. حقوقی ها عمدتا از وبملت، فملی، وپاسار، خودرو، ثفارس، شپدیس، شستا، حکشتی، خساپا و شگستر حمایت کردند.\nشاخص کل به افزایش 1,558 واحدی بسنده کرد و در ارتفاع 2 میلیون و 202 هزار واحد نشست. شتران، وپاسار، حکشتی، نوری و شپدیس بیشترین تاثیر مثبت و وپارس و ومعائن عمده ترین اثر منفی را بر آن داشتند. شاخص های هموزن و فرابورس هم به ترتیب 825 واحد و 63 واحد بالا رفتند.\n",
        "persian_date": "1403-04-27 13:33:00",
        "date": 1721223180000,
        "key": "بورس",
        "url": "https://www.bourse24.ir/news/295209/کاهش-ارزش-معاملات-در-آخرین-روزهای-فصل-مجامع"
    },
    {
        "text": "ولی نادی قمی \nقریب به چهار سال است که از ترکیدن حباب تاریخی بورس می‌گذرد و به رغم تورم های بالای ۴۰ درصد، هنوز اوضاع بازار سرمایه به سامان نشده است.در بین عموم مردم « بردن سرمایه به بورس» مترادف با شکست و به عنوان بازنده بودن در یک تجارت ، ضرب المثل شده است.\nدلایل متعددی را برای اوضاع اسفناک موجود می توان برشمرد که چکیده آن در یک کلمه متبلور است « اعتماد»، و بلایی که طی چندین سال اخیر بر آن رفته است.اعتماد سرمایه ای است که ذینفعان مختلف و بعضا با اهداف متناقض بازار سرمایه را به هم پیوند می دهد و از آن ها مجموعه منسجمی جهت بهبود اوضاع اقتصاد کشور، می سازد.\nهدف نقد عملکرد یا نادیده گرفتن تلاش های مسئولان بازار سرمایه نیست بلکه با توجه به فرصت های جدید ، چگونه می توان بازار سرمایه را قابل زیست‌تر کرد و حتی موجب رونق آن شد. \n۱- ارزش بازار سهام نزدیک به ۹۰۰۰ همت است و با توجه به سود ناشران بورسی و فرابورسی، P/E گذشته‌نگر بازار بیش از ۸ است. این نسبت قیمت به سود ، به طور معنی‌داری بالاتر از رقم تاریخی آن است. در واقع به رغم تورم بالای ۴۰ درصد سالیان اخیر، سود شرکت ها به اندازه کافی رشد نکرده است و حتی حاشیه سود شرکت‌ها کاهش معنا ‌داری داشته است. بخشی از این کاهش سود را در محدودیت منابع مالی دولت می توان جستجو کرد. البته،آسیب دولت به بازار سرمایه فقط محدود به تغییرات قیمت خوراک و افزایش نهاده های انرژی و مالیات نیست،حجم بالای عرضه اوراق بدهی دولتی، نفس بازار را به شماره انداخته است و نقدینگی بازار را خشک کرده و اعتماد عمومی به بازار سرمایه را زیر سوال برده است.\n۲-گزارش های غیرقابل اتکای ناشران بورسی و فرابورسی دغدغه فعالان بازار سرمایه را بیش از پیش کرده است. بسیاری از افرادی که به اتکای گزارش های ۹ ماهه شرکت ها اقدام به خرید یا فروش و بالانس کردن پرتفوی خود کرده اند، با دریافت گزارش های ۱۲ ماهه به این نتیجه رسیدند که گزارش های ۹ ماهه شرکت ها غیرقابل اتکاء بوده و عملا شرکت ها بسیاری از اطلاعات مهم و تاثیرگذار را از آن ها پنهان کرده اند یا توجه لازم را نشان نداده‌اند. اگر به این گزارش ها نتوان اتکاء کرد پس به چه می توان اعتماد کرد؟این موضوع حتی اعتماد فعالانی که دهه هاست در این بازار حضور دارند را با تردید مواجه کرده است. \n۳- نوسان سود ناشران بورسی و فرابورسی طی چند سال اخیر، بر شدت عدم اطمینان حاکم بر بازار سرمایه افزوده است. در کنار آن ، بحران های اجتماعی و چشم‌انداز تیره توافق نیز مبنایی برای عدم ورود سرمایه‌های جدید شده است.بیش از ۸۰ درصد هزینه های تولیدی شرکت ها را هزینه خوراک و مواد اولیه تشکیل می دهد حذف اختلاف قیمت آزاد و دولتی ارز در کنار ثبات نسبی مقررات برای خوراک به همراه برگزاری جلسات دوره ای با مدیران شرکت های تولیدی این اطمینان را در بازار به وجود می آورد که قافله‌سالاران این بازار نسبت به حاشیه سود شرکت ها حساس بوده و هیچ توجیه و دلیلی نمی‌تواند درب خزانه شرکت ها را به روی غیر از سهامداران شرکت باز کند.\n۴- ناترازی برق در تابستان و ناترازی گاز در زمستان ، تولید شرکت ها را با وقفه هایی روبرو می کند. اگرچه شرکت های تولیدی باید با تمرکز بر روی بهره‌وری و جذب تکنولوژی نسبت به مدیریت بهینه انرژی اقدام کنند اما سابقه نشان داده است که این دو مبحث به سرعت دست یافتنی نیست. این در حالی است که خیل عظیم پناه‌جویان افغان (بنا به برخی آمارها از ۴ تا  ۶ میلیون مهاجر و برخی آمارها به ارقام بسیار بیشتری اشاره دارد )در کشور حضور دارند و ناترازی انرژی را بحرانی‌تر کرده‌اند.بیش از ۱۵ درصد از ظرفیت های برق کشور توسط این مهاجرین مصرف می شود و شاید همین مقدار مصرف گاز کشور را می توان به ایشان نسبت داد.انتظار می رود که مسئولان با انعکاس واقعیت ها، سیاست کلی را به سمت اقدامات فوری کاهش ناترازی انرژی و سپس جذب تکنولوژی و ارتقای بهره‌وری سوق دهند. \n۵- بازار سرمایه ، به طور خلاصه، بازار خلاقیت نهادهای مالی بهره‌مند از جوانان نخبه و بازار قوانین و مقررات است. از یک سو قوانین و مقررات نباید آنقدر خشک، بی روح و غیرقابل انعطاف باشند که بازار را به کاری روتین و روزمره ( شبیه بازار پول)  بدل کنند و از سوی دیگر سخت گیری در اجرای قانون( البته قوانین و مقررات مکتوب و نه مقررات نانوشته)  نیز باید مورد تاکید باشد. کوه ساختن از خطاهای کوچک افرادی که چتر حمایتی ندارند و در نظر نگرفتن خطاهای بزرگ افرادی که پشتوانه سیاسی دارند و یا در مصدر امور هستند، بنیان های اعتماد را متزلزل می سازد. هنوز خاطره کتمان اطلاعات مربوط به تغییر قیمت خوراک پالایشی‌ها و پتروشیمی‌ها در اردیبهشت ماه ۱۴۰۲ در اذهان فعالان بازار سرمایه برجسته است و عدم گزارش شفاف در خصوص مسببین آن واقعه و نحوه برخورد با آنها، اعتماد عمومی را خدشه‌ دار کرده است.همچنین عدم انعطاف در قبال فعالیت های نهادهای مالی خلاقیت و مشتری‌مداری آنان را با محدودیت‌هایی مواجه کرده است.\nخبره بازارهای مالی\n",
        "persian_date": "1403-04-27 10:48:00",
        "date": 1721213280000,
        "key": "بورس",
        "url": "https://www.bourse24.ir/news/295192/پنج-عامل-که-نمی-گذارد-قیمت-سهام-در-بورس-ترمیم-شود"
    },
    {
        "text": "1) پیش‌بینی بازار ... \n بورس24 : بورس اوراق بهادار روز یکشنبه فضایی نوسانی و البته رکودی را به نمایش گذاشت. دقایق اولیه را با افزایش تقاضا در برخی از شاخص‌سازان آغاز کرد و با گذر از نیم ساعت نخست به تنظیمات کارخانه بازگشت ! این روزها طیف وسیعی از سهام علاوه بر از دست دادن رشد اندک ناشی از خوشبینی به پیروزی پزشکیان در انتخابات ریاست جمهوری، در حال نفوذ به کف‌هایی هستند که اخیرا شکل گرفته و این در شرایطی است که شاخص کل تنها 30 هزار واحد از رشد 130 هزار واحدی اخیر را از دست داده و به نوعی رگولاتور بازار به کمک بازوهایی معاملاتی خود نظیر صندوق توسعه و تثبیت با حمایت تصنعی از 3 نماد بزرگ شاخص‌ساز (فارس، فولاد و فملی) مانعی برای نشان دادن واقعیت‌ها در بازارند ... ! در جریان معاملات روز یکشنبه شاخص کل تقریبا باثبات بود و فراز و فرود خاصی را تجربه نکرد. ارزش معاملات حول محور 2.5 - 3 همت در نوسان است و طبق روال عادی برنامه، خروج نقدینگی با سرعتی آهسته‌تر ادامه دارد.\nانگار نه انگار رئیس‌جمهوری با تفکرات جدید بر مسند کار نشسته و صدالبته بازار دیگر به وعده و وعیدها و شعارها وزن نمی‌دهد و دنبال اجرایی شدن وعده‌ها است. به هر حال هفته نصفه و نیمه‌ای را به پایان می‌بریم و احساس می‌کنیم تحولات و خبرها در مرداد بهتر از تیر ماه خواهد بود. از هفته‌های آتی شیب تحولات و اتفاقات به شکل خاص‌تری در بازار نمود پیدا خواهد کرد. تصور می‌کنیم مشخص شدن تیم دولت و اعلام برنامه‌های اقتصادی و تحولات آن می‌تواند در وضعیت بازار موثر باشد. به عنوان مثال، این روزها بحث روی دلار نیما و نظام چند نرخی ارز داغ شده است. و لذا هر تصمیم مثبتی در این حوزه تاثیر بزرگ و شگرفی بر بازار خواهد داشت.\nاما در دل بازار شاهد نزدیک شدن به روزهای پایانی دو رویداد خاص هستیم. رویداد اول، برگزاری مجامع و رویداد دوم گزارش‌های میان‌دوره‌ای است. هنوز گزارش خاصی که فضا را روشن کند، منتشر نشده اما بسیاری معتقدند فضای سودسازی شرکت‌ها در نخستین فصل سال اندکی بهتر از زمستان 1402 خواهد بود و احتمالا حاشیه سودها کمی بهتر شود. اما درخصوص مجامع باید گفت که فضا چندان جالب پیش نرفته است. تصمیمات بانک مرکزی در افزایش نرخ بهره و ایجاد مشکل برای سرمایه در گردش بنگاه‌ها موجب شده تا بسیاری از شرکت‌های بورسی در مسیر توزیع سود حداقلی قرار بگیرند. بنابراین به نظر می‌رسد کدال در مقطع فعلی خیلی زور و انرژی برای اثرگذاری قوی در بازار نداشته باشد اما می‌تواند کف قیمت‌ها در بازار را روشن کند.\nدر حوزه سیاست، شاهد تغییر و تحولاتی در فضای بین‌المللی هستیم. از مقاله و نظرات رئیس‌جمهور منتخب در مورد روابط با کشورهای مختلف گرفته تا صلح پایدار احتمالی در لبنان، در دسترس بودن آتش‌بس حماس و اسرائیل، مذاکرات در عمان و برخی تحولات نرم داخلی ! جالب اینکه در زمان‌هایی که خبر منفی سیاسی می‌رسد، بازار با تمام قوا زیر فشار عرضه می‌رود اما در زمان‌هایی که خبر مثبت می‌رسد، به خواب خرگوشی می‌رود و توجهی به رویدادها ندارد ! فضا در سیاست ممکن است به سود بازار پیش برود و لذا از آنجا که بازار ارز را بازاری هوشمند می‌دانیم، به نظر ...\nمشاهده کامل پیش‌بینی بازار امروز ...\n",
        "persian_date": "1403-04-27 05:09:00",
        "date": 1721192940000,
        "key": "بورس",
        "url": "https://www.bourse24.ir/news/295167/پیش‌بینی-وضعیت-بورس-27-تیر-1403"
    },
    {
        "text": " بورس24 : بر اساس اطلاعیه شرکت بورس تهران،  اوراق صکوک مرابحه شرکت پرداخت فناوری اطلاعات و ارتباطات پاسارگاد آریان اروند به مبلغ 1,500 میلیارد ریال، با نرخ سود 23 درصد سالانه، با هدف تأمین مواد اولیه مورد نیاز در حوزه‌های پرداخت دستگاه کارت خوان، پرداخت رول، تجهیزات دیجیتال مودم و سرور و انرژی پلیت باتری با نماد \" صفناور74 \" در فهرست نرخ‌های بازار اوراق بدهی بورس تهران درج شد. دوره عمر این اوراق 4 سال و مواعد پرداخت آن هر 3 ماه یک­بار از تاریخ انتشار اوراق است.\n\n",
        "persian_date": "1403-04-24 16:08:00",
        "date": 1720973280000,
        "key": "بورس",
        "url": "https://www.bourse24.ir/news/295124/«بورس»-از-پذیرش-صکوک-مرابحه-جدید-خبر-داد"
    },
    {
        "text": " بورس24 : بر اساس آمار هفته سوم تیر ماه سال جاری، ۱۹ ناشر سود جاری و مطالبات بیش از یک میلیون و ۱۹۶ هزار سهامدار به مبلغ ۲ هزار و ۸۶۵ میلیارد تومان را از طریق اطلاعات سامانه سجام واریز کردند.\nجزییات واریز سود سهامداران در هفته سوم تیرماه سال جاری حاکی از آن است که ۱۹ ناشر سود جاری، سنواتی و حق تقدم یک میلیون و ۱۹۶ هزار و ۹۲۲ سهامدار را که شامل ۲ هزار و ۸۶۵ میلیارد و ۵۸۱ میلیون تومان می‌شود به حساب سجامی سرمایه گذاران واریز کردند.\nواریز سود جاری ۱۷ ناشر\nاین گزارش می‌افزاید: در هفته سوم تیرماه امسال، ۱۷ شرکت «سرمایه‌گذاری‌بهمن، س. الماس‌حکمت‌ایرانیان، لیزینگ‌خودروغدیر، نفت‌ پارس، گروه‌توسعه‌مالی‌مهرآیندگان، گروه‌سایر اشخاص‌بورس‌کالا، توسعه‌سامانه‌های‌نرم‌افزاری‌نگین، مولدنیروگاهی‌تجارت‌فارس، سیمان‌ غرب، سیمان‌ بجنورد، تولیدات‌پتروشیمی‌قائدبصیر، بیمه‌پاسارگاد، سیمان‌ شمال، سیمان‌ سفیدنی‌ریز، بانک‌تجارت، پتروشیمی‌پارس‌ و سرمایه‌گذاری‌گروه‌صنایع‌بهشهرایران» سود جاری یک میلیون و ۱۶۶ هزار و ۳۸۲ سهامدار که شامل ۲ هزار و ۷۹۹ میلیارد و ۱۱۰ میلیون تومان می‌شود به حساب آنها در سامانه سجام واریز شد.\nواریز سود سنواتی یک ناشر\nبر این اساس، در این بازه زمانی، ۲ ناشر «سرمایه‌گذاری‌پردیس و کشت‌ و صنعت‌ چین‌ چین» سود سنواتی و حق تقدم ۳۰ هزار و ۵۴۰ سهامدار که شامل ۶۶ میلیارد و ۴۷۰ میلیون تومان می‌شود را توسط سپرده‌گذاری مرکزی پرداخت کردند.\nسامانه سجام چیست؟\nلازم به ذکر است، «سجام» یک سامانه زیر ساختی برای شناسایی مشتریان جهت ورود به باشگاه بزرگ بازار سرمایه ایران است که تمام فعالان این بازار اعم از «سرمایه‌گذاران، مشتریان و مدیران نهادها» در این سامانه، فقط یک بار برای همیشه اطلاعات خود را در آن ثبت خواهند کرد و پس از احراز هویت حضوری یا غیر حضوری، قادر به دریافت خدمات مبتنی بر داده‌های تایید شده خواهند بود.\nبر اساس این گزارش، از طریق این سامانه، «اطلاعات هویتی، شماره حساب، شماره موبایل، آدرس الکترونیکی و اقامت دایمی» فرد ثبت می‌شود و از آن به بعد هیچ نهاد مالی نیازی به دریافت مجدد اطلاعات آن سهامدار را ندارد.\nسهامداران می‌توانند با مراجعه به سایت www.Sejam.ir ثبت نام و احراز هویت سجام را به صورت الکترونیکی انجام دهند.\nمزایای سجامی شدن\nگفتنی است؛ «دریافت کد معاملاتی برای ورود به بازار سرمایه، دریافت سودهای جاری، سنواتی و سود سهام عدالت، امکان ورود به درگاه ذینفعان بازار سرمایه و استفاده از خدمات آن شامل میز خدمت الکترونیک، مشاهده و گزارش دارایی، دریافت گواهی سهام، لیست مجامع و برگزاری مجامع به صورت الکترونیک، گزارش سودهای پرداخت شده، تاریخچه سود سهام عدالت و گزارش حق تقدم استفاده نشده» از جمله مزایای ویژه ثبت نام و احراز هویت در سامانه «سجام» به شمار می‌رود.\n",
        "persian_date": "1403-04-24 14:49:00",
        "date": 1720968540000,
        "key": "بورس",
        "url": "https://www.bourse24.ir/news/295112/سود-سهام-یک-میلیون-و-۱۹۶-هزار-سهامدار-پرداخت-شد"
    },
    {
        "text": " بورس24 : خالص ارزش معاملات خرد با رشد 8 درصدی نسبت به دیروز به محدوده 2,260 میلیارد تومان رسید. در مقابل حجم پول خرد خارج شده از بازار با 64 درشد افت در قیاس با دیروز به 108 میلیارد تومان رسید. صندوق های سهامی 45 و فیکس اینکام ها 162 میلیارد تومان از پول های خرد را جذب کردند.\nنمادهای فولاد، تاپیکو، حپرتو، شفام، شاوان، شپنا، وپترو، توسن و تجلیح عمده ترین خریدهای حقیقی از حقوقی را تشکیل دادند. صدرنشین خریدهای حقوقی از حقیقی به ترتیب وشهر، شپدیس، وبملت، خاور، دامین، خساپا، حکشتی و ثفارس بودند.\nشاخص کل که در نیمه اول با رشد 4 هزار واحدی همراه شده بود در ادامه بخش عمده این رشد را پس داد و در نهایت به افزایش 880 واحدی رضایت داد. تاپیکو، شستا و شپدیس بیشترین اثر مثبت و فولاد، کچاد، افق و فارس عمده ترین تاثیر منفی را بر آن داشتند. شاخص فرابورس هم 50 واحد بر ارتفاع خود افزود. شاخص هموزن اما 442 واحد افت کرد.\n",
        "persian_date": "1403-04-24 13:12:00",
        "date": 1720962720000,
        "key": "بورس",
        "url": "https://www.bourse24.ir/news/295099/ورود-پول-خرد-به-صندوق-های-سهامی-و-درآمد-ثابت"
    },
    {
        "text": "1) پیش‌بینی بازار ... \n بورس24 : در شرایطی به مصاف معاملات دومین روز کاری از یک هفته نیمه تعطیل می‌رویم که بازار شنبه متعادل آغاز کرد و طبق روال عادی برنامه هر چه از دقایق نخست بیشتر فاصله گرفت، سمت تقاضا ضعیف‌تر و سمت عرضه قوی‌تر شد و در همین راستا شاخص کل با یک افت دیگر (9 هزار واحد) تا ابتدای کانال 2.2 میلیون واحد عقب نشست. ارزش معاملات کاهشی بود و با افت 16 درصدی به 2.7 همت رسید و رقمی بالغ بر 390 میلیارد تومان از بازار خارج شد. در واقع کل نقدینگی که شنبه هفته گذشته بواسطه خوشبینی به تحولات پیش رو به دل بازار زده بود، طی 5 روز کاری تالار شیشه‌ای را ترک کرد ! واقعا عجیب است که برای بسیاری از معامله‌گران تغییر و تحولات و خبرها دیگر معنا و مفهوم ندارد و تحت هر شرایطی چه در مثبت‌ها و چه در منفی‌ها شاهد خروج پول از بازار هستیم !! خیلی علاقه به صحبت کردن درخصوص طرح توطئه نداریم اما واقعیت به نظر می‌رسد دست‌هایی در کار است که بازار را به چنین روزی انداخته است.\nبه نظر باید این چند هفته را هم صبر کرد تا تکلیف کابینه دولت چهاردهم روشن شده و تیم جدید مستقر شود و دست به اقدامات اصلاحی بزند؛ آنگاه می‌توان گفت در روند میان‌مدت و بلند‌مدت چه تغییراتی حاصل می‌شود. البته این تیم طی روزهای و هفته‌های اخیر سیگنال‌های نسبتا واضحی را در برخی مسائل صادر کرده اما از آنجا که گوش بازار از حرف و شعار پُر شده، خیلی به این سیگنال‌ها وزن نمی‌دهد و منتظر اخبار، تحولات و بخشنامه‌های قابل اتکاتری است.\nاما سوالی که ذهن بسیاری از فعالین بازار را درگیر کرده این است که آیا پولی برای ورود به بازار وجود دارد یا صرفا باید در انتظار خارج شدن ته‌مانده نقدینگی از بورس باشیم !؟ به‌نظر پاسخ این پرسش کاملا واضح و روشن است. پول عجیبی بیرون بازار وجود دارد و به دقت در حال رصد کردن اتفاقات و رویدادها است و قطع به یقین با دریافت سیگنال قوی‌تر وارد گود خواهد شد. ضمن اینکه، فراموش نکنیم که بخش مهمی از این بازار را حقوقی‌ها اداره می‌کنند. و از قضا این حقوقی‌ها به خوبی می‌دانند که احتمالا قرار است به زودی میز و صندلی‌هایی را که طی 3 سال اخیر به آن چسبیده بودند و هیچگاه از حق و حقوق و منافع سهامداران دفاع نکردند را واگذار کنند ! و لذا طبیعی است که در بازار منفعل باشند و تمایلی برای خرید و فروش نداشته باشند. البته یکی دو حقوقی این روزها عجیب فروشنده بودند که امیدواریم اثر نیاز به پول باشد و ماجرا سیاسی و بحث‌های اینچنینی نباشد. بخشی دیگر هم صندوق‌های اهرمی هستند که چالش‌هایی را برای بازار ایجاد کردند که در ادامه درخصوص بخشی از این مشکلات که قضیه امنیتی ندارد، صحبت خواهیم کرد !\nدر گذشته وقتی نقدینگی وارد بازار می‌شد، در مسیر خرید سهام قرار می‌گرفت و لذا حرکت این پول منجر به رشد قیمت‌ها به هر تناسبی و بطور کل حرکت بازار می‌گردید. اما از زمان آغاز فعالیت صندوق‌های اهرمی، به ویژه در 3 - 4 ماه اخیر، هر گاه که انگیزه برای حرکت بازار ایجاد شده، دارندگان نقدینگی از حقیقی گرفته تا حقوقی‌‌ها و افرادی که دارایی تحت مدیریت دارند، ترجیح دادند اقدام به نوسان‌گیری روی صندوق‌های اهرمی نموده و در بازه زمانی کوتاه، سود حداکثری کسب کنند و لذا همین رویکرد منجر به ایجاد مشکلاتی در بازار شده است. به نظر 3 گروه مقصر این ماجرا هستند. مقصر یا متهم ردیف اول، سازمان بورس است که طی مدت اخیر مجوزهای زیادی برای این صندوق‌ها بدون نظارت صحیح و در نظر گرفتن عمق بازار صادر کرده و حالا گوشه‌ای نشسته و نون و ماستش را می‌خورد. قسمت تلخ‌تر ماجرا اینجاست که سازمان بورس حتی تلاشی هم برای اصلاح در ساده‌ترین بخش ماجرا که اصلاح دامنه نوسان این صندوق‌ها باشد، نمی‌کند. مقصر دوم و سوم هم خود صندوق‌ها و فعالین بازارند. به نظر معامله‌گران هم کم مقصر نیستند.\nبگذارید کمی قضیه را باز کنیم. تصور کنید صندوق X سهامی نظیر فولاد، شبندر، پارسان، وغدیر، خمهر، رمپنا، فاراک، غشهداب، رکیش، وپست، دامین و ... را در پرتفوی خود دارد. وقتی بازار به سراغ خرید نیمی از این نمادها نمی‌رود، طبیعتا ...\nمشاهده کامل پیش‌بینی بازار امروز ...\n",
        "persian_date": "1403-04-24 05:11:00",
        "date": 1720933860000,
        "key": "بورس",
        "url": "https://www.bourse24.ir/news/295067/پیش‌بینی-وضعیت-بورس-24-تیر-1403"
    },
    {
        "text": " بورس24 : خالص ارزش معاملات خرد به افت 20 درصدی به کمتر از 2,1 همت رسید. فلزات اساسی، محصولات شیمیایی و خودرو و ساخت قطعات بیشترین ارزش معاملات را به خود اختصاص دادند.\nحقیقی ها 298 میلیارد تومان از سهام و حق تقدم ها، 96 میلیارد تومان از صندوق های سهامی و 100 میلیارد تومان از صندوق های درامد ثابت بیرون بردند.\nحقیقی ها عمدتا شفام، شاوان، غگلپا، خمحور، ثپردیس، شپنا، سرود، کچادح و تجلیح را از حقوقی ها خریداری کردند. عمده تمرکز حقوقی ها بر روی حمایت از نمادهای فملی، وبملت، حفارس، فولاد، خساپا، خودرو، شستا، شپدیس و وسالت قرار داشت.\nشاخص کل با افت 9 هزار واحدی به محدوده 2,2 میلیون واحد برگشت. کچاد، وبملت، فولاد، فارس و خودرو بیشترین نقش منفی را بر آن ایفا کردند. شاخص هموزن هم 3 هزار واحد عقب نشینی کرد و در سطح 703 هزار واحد ایستاد. شاخص فرابوری نیز 95 واحد منفی خورد.\n",
        "persian_date": "1403-04-23 13:00:00",
        "date": 1720875600000,
        "key": "بورس",
        "url": "https://www.bourse24.ir/news/295026/کاهش-20-درصدی-ارزش-معاملات-خرد"
    },
    {
        "text": "1) پیش‌بینی بازار ... \n بورس24 : در شرایطی به مصاف معاملات نخستین روز کاری هفته می‌رویم که بازار چهارشنبه چهره‌ای شبیه به بازار روزهای قبل داشت و لذا از آنجا که در روزهای پایانی هفته قرار گرفته بود و نیم‌نگاهی هم به فضای تق و لق هفته پیش رو داشت، با گذر از دقایق ابتدایی و روشن شدن ضعف طرف تقاضا، به مرور زیر فشار عرضه‌های بیشتری قرار گرفت. در نتیجه این رویداد، شاخص کل با افت نزدیک به 8 هزار واحدی تا ارتفاع دو میلیون و 209 هزار واحدی عقب نشست. ارزش معاملات پس از فراز و فرود اخیر در محدوده 3 تا 3.3 همت در نوسان است و رقمی بالغ بر 500 میلیارد تومان از چرخه بازار خارج شد. جالب است بدانید که در بازار شنبه یعنی روز اعلام نتایج انتخابات 2.2 همت نقدینگی توسط حقیقی‌ها به بازار تزریق شد اما در 4 روز بعد، رقمی بالغ بر 1.7 همت تالار شیشه‌ای را ترک کرد و این اتفاق دقیقا نشان می‌دهد که بزرگترین مشکل بازار، از دست رفتن اعتماد عمومی است که امروز مفصل‌تر درخصوص این موضوع بحث خواهیم کرد.\nشاید بازار بعد از انتخابات خیلی ترسی نداشته باشد ولی تداوم ابهامات و نبود نقدینگی و البته شیطنت جدی برخی از بازیگران بازار در صندوق‌های اهرمی و نمادهای مورد توجه باعث شده تا معامله‌گران و سهامداران انگیزه کافی برای حرکت رو به‌ جلو و پوست‌اندازی نداشته باشند. البته انتظار رشد قابل توجهی هم پس از نتیجه انتخابات نمی‌رفت اما به هر جهت فضا از آنچه تصور می‌شد، بدتر پیش رفت. بازار فعلا نظاره‌گر است و آنهایی که دست به خرید پیش از انتخابات نزدند، چیزی را از دست نداده و پیروز تحولات اخیر بودند.\nاین روزها فضا در کلیه بازارها آرام است اما دست‌کم زیر سایه این آرامش، ذهن مشوش سهامداران در بازار سرمایه را داریم که با خود به هزار و یک چیز فکر می‌کنند و منتظرند تا هر چه سریعتر تکلیف کابینه جدید روشن شده و در اولین گام اظهارنظر وزرای احتمالی را بشنوند. شنیده می‌شود علی طیب‌نیا فرماندهی تیم اقتصادی را در دست گرفته و حتی زمزمه‌هایی مبنی بر رایزنی‌های جدی برای رسیدن ایشان به سمت معاونت اول در جریان است. طیب‌نیا مخالفان بسیاری دارد. این مخالفین معتقدند در پیش گرفتن سیاست‌های شدید انقباضی منجر به مخاطراتی برای تولید خواهد شد. اما تصور می‌کنیم اگر ایشان در راس هرم جریانات اقتصادی قرار بگیرند و فضای یکدستی ایجاد شود، با توجه به رکود تورمی سالهای اخیر و مشکلات حاد در بخش تولید، فضا بهتر از انتظارات پیش رفته و سیاست‌ انقباضی شدیدی نداشته باشیم.\nضمن اینکه، اگر بحث بازار را کنار بگذاریم، طبیعی است که با بهبود فضای کسب و کار و تحولات مثبت در تولید و اقتصاد، حال و روز بازار سرمایه هم تغییر کند. در واقع در نقطه‌ای قرار گرفته‌ایم که هر برگشتی به سمت عقلانیت به سود بازار خواهد بود اما مشکل اینجاست که هنوز سهامداران ایمان به تحولات مثبت نداشته و لذا در بازار می‌بینیم که جریان پول یا نظاره‌گر بوده و یا به‌دنبال کسب نوسانات مقطعی است. شرایط فعلی بازار، شرایط جذابی برای سرمایه‌گذاری میان‌مدت و بلندمدت است اما در کوتاه‌مدت چالش‌های خود را دارد و فعلا خبری از نقدینگی و ریسک‌پذیری تا زمان روشن شدن برخی از ابهامات نیست.\nاگر قبول کنیم که دولت قصد دارد با یک ترکیب از افراد جوان و سالم و پرده‌برداری از چهره‌های جدید وارد میدان شود و کمی گشایش در حوزه سیاست خارجی داشته باشیم، اتفاقات خوبی در بازار سرمایه رقم خواهد خورد و قطع به یقین بازارهای موازی به رکود عمیقی خواهند رفت. منتهی برای رسیدن به این نقطه نیاز به کمی زمان و شفاف‌شدن بسیاری از مسائل داریم. روز سه‌شنبه برگه‌ای در فضای مجازی دست به دست می‌شد که نشان می‌داد دکتر پزشکیان در نظر دارد در تعیین کابینه خود از تمام ظرفیت‌های کشور استفاده کرده و خیلی نگاه و علاقه به لابی‌گری برای رسیدن افراد قبلی به قدرت ندارد. به نظر همین موضوع سیگنال بسیار مثبتی است که شاید بازار فعلا خیلی به آن وزن ندهد.\nاما ادامه بحث امروز را با موضوع \"بازگشت اعتماد\" و \"جریان پول\" پیش می‌بریم. مشکل امروز بازار، دقیقا همین دو کلید واژه است ! و طبیعتا برای برگشت نقدینگی، تا ماه‌ها باید روی موضوع اعتمادسازی کار کرد. چراکه پولی که طی این مدت راهی سایر بازارها شد، به راحتی بر نخواهد گشت. بی‌اعتمادی به بازار از اردیبهشت 1402 آغاز شد و در ادامه با اتخاذ ...\nمشاهده کامل پیش‌بینی بازار امروز ...\n",
        "persian_date": "1403-04-23 05:08:00",
        "date": 1720847280000,
        "key": "بورس",
        "url": "https://www.bourse24.ir/news/295002/پیش‌بینی-وضعیت-بورس-23-تیر-1403"
    },
    {
        "text": " بورس24 : خالص ارزش معاملات خرد به حدود 2,620 میلیارد تومان رسید که نسبت به دیروز تغییر مثبت 5 درصدی داشت. خودرو و ساخت قطعات، فلزات اساسی و محصولات شیمیایی صدرنشین ارزش معاملات بودند.\nشدت خروج پول خرد از بازار 26 درصد بیشتر از دیروز بود و تراز پول حقیقی ها به منفی 410 میلیارد تومان رسید.\nورازی، دپارس، سیدکو، خمحور، تجلیح، حپرتو، مبین، مارون، بفجر و کوثر بیشترین خریدهای حقیقی از حقوقی را تشکیل دادند. حقوقی ها عمدتا از خودرو، فملی، سفارس، وشهر، شپنا، فزر، وغدیر حفارس و شهر حمایت کردند.\nشاخص کل حدود 8 هزار واحد عقب نشست و به سطح 2 میلیون و 209 هزار واحد برگشت. فولاد، شپنا، کچاد، فارس، خودرو و شستا بیشترین تاثیر منفی و شپدیس عمده ترین اثر مثبت را بر آن داشتند.\nشاخص هموزن نیز با افت حدود 3 هزا رواحدی به محدوده 706 هزار واحد رسید. شاخص فرابورس هم 216 واحد از ارتفاع خود کم کرد.\n",
        "persian_date": "1403-04-20 13:00:00",
        "date": 1720616400000,
        "key": "بورس",
        "url": "https://www.bourse24.ir/news/294957/افزایش-26-درصدی-شدت-خروج-پول-خرد"
    },
    {
        "text": "1) پیش‌بینی بازار ... \n بورس24 : در شرایطی به مصاف معاملات آخرین روز کاری هفته می‌رویم که بازار دیروز متعادل و کمی بهتر از انتظار آغاز کرد اما هر چه از دقایق ابتدایی بیشتر فاصله گرفت و مشخص شد که همچنان سمت تقاضا اقبال کافی را به تحولات رخ داده نشان نمی‌دهد، میل به‌عرضه بیشتر شد. البته به شکل واضحی روشن است که فروشنده‌ها جسارت سابق را ندارند و از طرف دیگر اگرچه خریدار تمایلی برای حرکت رو به جلو نشان نمی‌دهد اما در منفی‌ها اردرهای خوبی در بسیاری از نمادها دیده می‌شود و همین مساله بیانگر این موضوع است که بازار اندک‌واکنشی به اتفاقات اخیر نشان داده اما هنوز نسبت به تحولات پیش رو واهمه دارد. بنابراین اینچنین می‌توان برداشت کرد که پس از رشد دو روز ابتدایی هفته، خریدارها و فروشنده‌ها در حال محک زدن یکدیگرند و از آنجا که قیمت‌ها فاصله چندانی با سطوح پیش از روشن شدن نتیجه انتخابات ندارند، به نظر افت چندانی را در بازار نداشته باشیم. در نتیجه معاملات روز گذشته شاخص کل با افت 4 هزار واحدی تا ارتفاع دو میلیون و 217 هزار واحدی عقب نشست. متاسفانه ارزش معاملات باز هم کاهشی بود و با افت 30 درصدی به 3 همت رسید و همچنان شاهد رفتار غیرعادی حقیقی‌ها و خروج نقدینگی از بازار هستیم !\nبه نظر می‌رسد جامعه بازار هنوز به ضرس قاطع به این جمع‌بندی نرسیده که اوضاع در حال تغییر است و یا اگر هم رسیده دیگر انگیزه سابق را ندارد. سیاستگذار در 3 سال گذشته کاری با سهامداران و فعالین بازار کرده که حتی فکر به روند صعودی هم آنها را دچار اضطراب می‌کند. واقعیت اما چیز دیگری است؛ دولت جدیدی در حال استقرار است و تنها کافی است با درک از شرایط بازار و مطالعه آنچه طی 3 سال اخیر منجر به فرار نقدینگی شده، با چند تصمیم ساده کلیدی، به فضای کلی بازار کمک کند و در برخی از اظهارات و بیانیه‌ها، سیگنال‌هایی را برای فعالین بازار صادر کند تا این ترسی که در سالهای اخیر همچون بختکی بر جان سهامداران افتاده، آنها را رها کند و به مرور منجر به تغییر رفتار معامله‌گران شود. بنابراین به نظر نمی‌رسد این ترس تداوم زیادی داشته باشد و می‌توان امیدوار بود که به مرور شاهد برطرف شدن تفکرات منفی گذشته در بین سهامداران و معامله‌گران باشیم.\nبازار نیاز به چند ابزار و اتفاق مهم دارد که اگر رگه‌های آن بین اخبار و رویدادها نمود پیدا کند، بی‌شک نشانه خوبی برای حرکت جدید خواهد بود. این اخبار و تحولات دو جنس دارد. برخی از آنها درون بازاری و مرتبط با کدال و تحولات درونی شرکت‌ها و برخی دیگر مرتبط با سیاست‌گذاری کلان و روشن شدن کابینه دولت و تصمیمات جدید است. تا پایان تیر حدود 10 - 12 روز باقی مانده و در این مدت ...\nمشاهده کامل پیش‌بینی بازار امروز ...\n",
        "persian_date": "1403-04-20 05:11:00",
        "date": 1720588260000,
        "key": "بورس",
        "url": "https://www.bourse24.ir/news/294925/پیش‌بینی-وضعیت-بورس-20-تیر-1403"
    },
    {
        "text": " بورس24 : خالص ارزش معاملات خرد با افت 27 درصدی نسبت به دیروز به کمتر از 2,5 همت افول کرد.\nبیشترین معاملات مربوط به گروه های خودرو و ساخت قطعات، فلزات اساسی و محصولات شیمیایی بود.\nتراز پول خرد بازار منفی 323 میلیارد تومان شد.\nنمادهای حپرتو، بفجر، وپارس، پکرمان، شفام، پارسیان، تجلیح، خبهمن، ومعلمح و ونوین در صدر خریدهای حقیقی از حقوقی قرار گرفتند. حقوقی ها عمدتا از وبملت، فملی، خودرو، شستا، فولاد، بوعلی، وشهر، شتران و خساپا حمایت کردند.\nشاخص کل با کاهش بیش از 4 هزار واحدی به محدوده 2 میلیون و 217 هزار واحد برگشت. شپنا، وبملت، خودرو، فولاد، شتران و بوعلی بیشترین اثر منفی و فارس عمده ترین تاثیر مثبت را بر آن گذاشتند.\nشاخص هموزن نیز به افت 326 واحدی رضایت داد. از ارتفاع شاخص فرابورس هم 154 واحد کاسته شد.\n",
        "persian_date": "1403-04-19 13:04:00",
        "date": 1720530240000,
        "key": "بورس",
        "url": "https://www.bourse24.ir/news/294891/افت-مجدد-ارزش-معاملات-خرد-به-کمتر-از-2,5-همت"
    },
    {
        "text": "1) پیش‌بینی بازار ... \n بورس24 : در شرایطی به مصاف معاملات چهارمین روز کاری هفته می‌رویم که بازار دیروز با عرضه‌های بیشتری آغاز کرد و تا حدودی سمت تقاضا عقب نشست. این رفتار برگرفته از فضای بازار یکشنبه بود و پس از یک رشد کوتاه باری دیگر می‌بینیم که بازار در مسیر دو راهی قرار گرفته است. البته فضا خیلی هم بد نبود و در مقاطعی شاهد تحرکات مثبتِ خریداران در برخی از نمادهای مورد توجه بودیم اما در نهایت این فروشنده‌ها بودند که دست برتر را داشتند و لذا شاخص کل با افت حدود 5 هزار واحدی تا ارتفاع دو میلیون و 221 هزار واحدی عقب نشست. به هر جهت باید پذیرفت که بازار یک ریسک بزرگ را پشت سر گذاشته اما ابهام درخصوص سیاستگذاری‌های اقتصادی پابرجاست. در نتیجه معاملات روز گذشته، ارزش معاملات با افت 34 درصدی به 4.3 همت رسید و رقمی بالغ بر 440 میلیارد تومان از چرخه بازار خارج شد !!\nبازار دیروز به ویژه در یک ساعت پایانی پرعرضه بود و باری دیگر نقطه ضعف او که همانا نبود انگیزه و نقدینگی کافی است، بر همگان روشن شد. به نظر می‌رسد هیجان ناشی از به‌‌ قدرت رسیدن طبیب جمهور، فروکش کرده و حالا بازار منتظر ترکیب اقتصادی دولت و سیاست‌های پیش رو است. اما نکته‌ای که در این بین کمی ما را امیدوار می‌کند این است که حجم داد و ستد سهام طی این 3 روز رشد کرد و از اعداد و ارقام کمتر از 3 - 4 همت فاصله گرفت. لذا اگر ارزش معاملات در سطوح بیش از 4 – 5 همت به تعادل برسد، می‌توان گفت که موج افزایشی آغاز شده، خاتمه نیافته و بازار پس از کمی دست به دست شدن، حرکت رو به جلوی دیگری را به شکل آرام‌تر و کم‌هیجان‌تر تجربه خواهد کرد.\nبازار کماکان امید به مداوای اقتصاد کشور دارد؛ اما لازمه این درمان این است که کابینه پزشک یا همان طبیب‌ ما، کابینه‌ای متشکل از افراد با جنم، قوی، متخصص، جوان، کاربلد و کم‌حاشیه باشد. بنابراین اگر در این ترکیب شاهد معرفی عده‌ای فسیل با تفکرات گند دولتی و ایده‌های مزخرف پوپولیستی و شاخه‌های کثیف مافیایی که اعتقاد به قیمت‌گذاری دستوری و حمایت از ارز دولتی و مداخله در بازار آزاد و بورس کالا دارند باشیم، کُلاهِمان با پزشک شهر به بدترین شکل ممکن توی هم خواهد رفت ! چراکه در 3 سال اخیر بازار دقیقا از همین ناحیه آسیب دید. برای بازار تفاوتی بین جریان اصولگرا و اصلاح‌طلب نیست. آنچه بازار نیاز دارد، ایجاد یک فضای رقابتی آزاد نئولیبرال و تفکرات مدرن و دوری از حضور دانشمندانی است که اقتصاد را به سخره گرفته و کشور را به چنین روزی انداخته‌اند. \nالبته کمی بعید می‌دانیم که دکتر شهر ما قوه عاقله خود را زیر پا گذاشته و به سمت ترکیب فسیل‌طور برود. به‌خصوص که تا این لحظه چنین چهره‌هایی دور ایشان ندیده‌ایم. اما به هر جهت نگرانی‌هایی نسبت به این موضوع وجود دارد و اگر خلافش ثابت شود، قطعا با چالش سختی مواجه خواهیم شد. بازار به هیچ‌ وجه حال و حوصله سر و کله زدن با تفکرات پوپولیستی و چپ‌گونه که دردی از اقتصاد دوا نمی‌کند را ندارد. شاید اگر معاون رئیس‌جمهور مشخص شود، فضا در این حوزه کمی شفاف شود. و البته همین ابتدای کار به این نکته اشاره داشته باشیم که با ترکیب فعلی مجلس، کار بسیاری دشواری برای تشکیل کابینه در پیش است و باید امیدوار بود رئیس قوه مقننه که اتفاقا یکی از کاندیدها برای رسیدن به قدرت در قوه مجریه و به نوعی دست‌انداز برای پیروزی طیف پایداری بود، بتواند موازنه لازم را برقرار کرده و در مواقع حساس و ضروری به کمک پزشک شهر بیاید. ضمن اینکه بر خلاف افرادی همچون روحانی و احمدی‌نژاد، تصور می‌کنیم که مسعود پزشکیان در چینش کابینه اولا موافقت‌های لازم را در راستای همسو شدن با تفکرات کلی نظام از سطوح بالاتر بگیرد و ثانیا افرادی انتخاب شوند که کمترین حاشیه و روزمه سیاه را داشته باشند.\nاین روزها در فضای مجازی می‌بینیم که هرکس از راه می‌رسد تصویری از کابینه احتمالی دولت چهاردهم منتشر می‌کند. به جد اعتقاد داریم که این تصاویر صرفا تراوشات ذهنی برخی از افراد است و هنوز هیچ چیز مشخص نیست. تنها موضوعی که این روزها کمی جدی‌تر مطرح می‌شود و از کوشه و کنار به گوش می‌رسد، قرار گرفتن طیب‌نیا در راس تیم اقتصادی دولت و حتی در جایگاه معاونت پزشکیان است. گویا پیشنهاداتی در این خصوص مطرح شده و در دست بررسی است اما هنوز هیچ چیز قطعی نشده و به نظر نمی‌توان به شایعات و شنیده‌ها تکیه کرد.\nاما ادامه بحث امروز را با تحولات ارزی پیش می‌بریم. تنها موضوع اقتصادی که در مناظره‌های انتخاباتی رئیس‌جمهور به شکل واضح‌تری بیان شد. اگر دولت جدید بتواند موضوع نرخ ارز را حل کند و اختلاف دلار نیما و آزاد را کاهش داده و به نقاط منطقی برساند (منتفی شدن دست‌درازی به جیب شرکتها)، دست به کار بزرگی زده و این موضوع می‌تواند سرآغاز دوره رشد جدید و قوی بازار باشد. اما دیدگاه‌های رئیس‌جمهور در مورد نرخ ارز چیست ؟ شاید بتوان گفت جز ...\nمشاهده کامل پیش‌بینی بازار امروز ...\n",
        "persian_date": "1403-04-19 05:05:00",
        "date": 1720501500000,
        "key": "بورس",
        "url": "https://www.bourse24.ir/news/294862/پیش‌بینی-وضعیت-بورس-19-تیر-1403"
    },
    {
        "text": " بورس24 : خالص ارزش معاملات خرد با افت 30 درصدی نسبت به دیروز به محدوده 3,420 میلیارد تومان رسید. گروه های خودرو و ساخت قطعات، فلزات اساسی و محصولات شیمیایی بیشترین ارزش معاملات خرد را رقم زدند.\nتراز پول خرد بازار منفی 300 میلیارد تومان شد. 153 میلیارد تومان پول خرد هم از صندوق های سهامی بیرون رفت اما صندوق های با درآمد ثابت 256 میلیارد تومان از نقدینگی حقیقی ها را جذب کردند.\nحقیقی ها تا توانستند از حقوقی ها معین، پکرمان، نوری، شیراز، بفجر، بورس، ونوین، وپارس و ثفارس خریداری کردند. حقوقی ها عمده تمرکز خود را برای حمایت از نمادهای فولاد، وبملت، شستا، خساپا، حفارس، فملی، وغدیر، خودرو و شبندر قرار دادند.\nشاخص کل به افت 5 هزار واحدی تن داد و به محدوده 2 میلیون و 221 هزار واحد برگشت. فولاد، وبملت، حکشتی و وامید بیشترین تاثی منفی و نوری، فارس و بفجر بیشترین اثر مثبت را بر آن داشتند. شاخص فرابورس هم 262 واحد افت داشت و به سطح 22,999 واحد رسید. شاخص هموزن اما 804 واحد بالا رفت و به سطح 710 هزار واحد ارتقا یافت.\n",
        "persian_date": "1403-04-18 13:30:00",
        "date": 1720445400000,
        "key": "بورس",
        "url": "https://www.bourse24.ir/news/294828/اقبال-دوباره-حقیقی-ها-به-صندوق-های-درآمد-ثابت"
    },
    {
        "text": "به گزارش کدال نگر بورس24 ، شرکت بورس اوراق بهادار تهران پیرو گزارش منتشر شده در پایگاه خبری مجمع عمومی سالانه سال 1402 مبنی بر اخذ مجوز ساخت پارکینگ سعادت آباد شفاف سازی نمود.\nپیرو توضیحات ارائه شده در جلسه مجمع عمومی عادی سالانه مورخ 1403.04.16پیرامون اقدامات صورت گرفته در خصوص دریافت پایان کار ساختمان مرکزی شرکت، مطابق نامه مورخ 1402.09.12 پیگیری‌های مستمر توسط مدیران شرکت در خصوص خرید زمین و دریافت مجوز ساخت پارکینگ طبقاتی به انضمام واحدهای تجاری و اداری انجام و موافقت ضمنی کمیسیون ماده ۵ شهرداری در این رابطه اخذ شده¬است. بورس افزود هیئت مدیره شرکت بورس تهران خود را متعهد می‌داند، هرگونه تغییر و رخداد قابل ارائه و دارای اهمیت در این خصوص را به صورت فوری به اطلاع سهامداران محترم برساند.\n\n",
        "persian_date": "1403-04-18 10:01:00",
        "date": 1720432860000,
        "key": "بورس",
        "url": "https://www.bourse24.ir/news/294814/شفاف-سازی-در-«بورس»"
    },
    {
        "text": "1) پیش‌بینی بازار ... \n بورس24 : در شرایطی به مصاف معاملات سومین روز کاری هفته می‌رویم که بازار دیروز هم با افزایش تقاضا آغاز کرد و با وجود عرضه‌های پی‌درپی در سهام بزرگ و برقراری تعادل، شاهد معاملاتی مثبت و پر حجم بودیم. به نظر می‌رسد بازار در حال فاصله گرفتن از فضای سخت و پیچیده‌ای است که از ابتدای سال تجربه کرده و بسیاری معتقدند با انتخابات اخیر، مقداری از شدت ریسک‌ها چه سیاسی و چه اقتصادی کاسته شده و لذا باید با تامل بیشتری رفتار کرد. با این حال نباید فراموش کرد که اعتمادِ از دست رفته به سادگی و در کوتاه‌مدت قابل بازیابی نیست و البته حقوقی‌ها، بازارگردان‌ها و صندوق‌های توسعه و تثبیت هم باید کمی صعه صدر داشته و روی آستانه تحمل خود کار کنند ! انصافا این حجم از عرضه بعد از رشد دو روزه بازار پذیرفتنی نیست و سبب وحشت سهامداران می‌شود.\nواکنش بازار دو روز ابتدایی هفته کاملا منطقی بود. بعد از آن حجم از مشکلات و گرفتاری‌هایی که دولت سیزدهم بواسطه برخی ناکارآمدی‌ها به اقتصاد کشور تحمیل کرد، به نظر می‌رسد چشم‌انداز بازار تا حدودی تغییر کرده است. رشد حدود 125 هزار واحدی شاخص کل طی دو روز آن‌هم بواسطه نتیجه انتخابات نشان از آغاز یک فصل تازه در بازار دارد؛ مشروط بر اینکه وعده مشاورین طبیب کشور، پوچ و تو خالی از آب در نیاید. به‌جرات می‌توان گفت که از ابتدای سال جاری آب خوش از گلوی سهامداران پائین نرفته؛ البته 4 سالی می‌شود که حال و روز بازار خوب نیست اما 3 - 4 ماه اخیر فشار سنگینی به سهامداران وارد شد و شاهد فستیوالی از ریسک‌های مختلف بودیم و لذا از شنبه با اعلام نتایج انتخابات، بازار نفس راحتی کشید و لبخند کوچکی بر لبانش نقش بست. بنابراین اینچنین می‌توان نتیجه گرفت که اتفاقات اخیر نقطه عطف اقتصاد و بازار خواهد بود.\nدر گزارش روز شنبه درخصوص واکنش بازارها در قبال به قدرت رسیدن پزشکیان بحث شد و اشاره شد که \"بورس ممکن است یک هیجان کوتاه‌مدتی بگیرد و رشد سریعی را ثبت کند اما پس از دو سه روز به تعادل رسیده و منتظر برنامه‌های دولت و اظهارنظرها در مورد برنامه‌های اقتصادی می‌شود. در بازارهای موازی، معکوس این رویداد را خواهیم داشت. یعنی با کاهش انتظارات تورمی، فتیله دلار، طلا و سکه کمی پائین کشیده می‌شود اما خبری از افت جدی نخواهد بود. و البته ادامه ماجرا بستگی به تعیین کابینه، تعیین رئیس بانک مرکزی و سیاست‌های دولت در قبال شکاف بین دلار نیما و آزاد خواهد داشت. در بازار خودرو، احتمالا کاهش قیمت را داشته باشیم و در بازار مسکن نیز رکود عمیقی حکمفرما خواهد شد. در مجموع، رکود در بازارهای موازی در میان‌مدت بیشتر به چشم خواهد آمد و فرصتی ایجاد خواهد شد تا در صورت اتخاذ سیاست‌های منطقی دولت چهاردهم و اجرای برنامه هفتم توسعه که پورابراهیمی (رئیس کمیسیون اقتصادی دبیرخانه مجمع تشخیص مصلحت نظام) بر آن تاکید ویژه‌ای دارد، بخشی از نقدینگی در گردش سایر بازارها، در مسیر بازار سرمایه قرار بگیرد.\"\nبنابراین از امروز بازار متعادل‌تری خواهیم داشت و معتقدیم پالس ویژه اولیه برای فعالین اقتصادی صادر شده اما قرار نیست با صدور این پالس، سرعت بالایی در چرخش روند‌ها و جابجایی سریع نقدینگی داشته باشیم و معتقدیم این موضوع زمانبر خواهد بود و البته با معرفی کابینه و تیم اجرایی و روشن شدن برنامه‌های اقتصادی و سیاسی ممکن است تحرکات بر اساس سیگنال‌هایی که صادر می‌شود، کمی قوی‌تر و روشن‌تر شود. اعتقاد ما این است که بازار در ریل جدیدی از سیاستگذاری قرار گرفته که شیب آن ابتدا کمی تند و بعد آرام و آهسته است و در این مسیر، بارها دچار فراز و فرود و اتفاقات تلخ و شیرین می‌شود؛ از عرضه صفوف خرید گرفته تا منفی شدن‌ها و زد و خوردها و حضور جریان پول.\nبسیاری معتقدند از روز شنبه لیدر بازارها عوض شده و بازار نیمه‌جان سرمایه می‌تواند به مرور قدرت گرفته و در مسیر جذب نقدینگی از بازارهای موازی قرار بگیرد؛ به‌خصوص اگر ...\nمشاهده کامل پیش‌بینی بازار امروز ...\n",
        "persian_date": "1403-04-18 05:11:00",
        "date": 1720415460000,
        "key": "بورس",
        "url": "https://www.bourse24.ir/news/294808/پیش‌بینی-وضعیت-بورس-18-تیر-1403"
    },
    {
        "text": " بورس24 : خالص ارزش معاملات خرد با رشد 66 درصدی نسبت به دیروز به 4,870 میلیارد تومان رسید. حقیقی ها 171 میلیارد تومان از سهام و حق تقدم ها و 193 میلیارد تومان از صندوق های سهامی بیرون بردند.\nنمادهای رمپنا، وبملت، خزامیا، اخابر، ونوین، وبصادر، خگستر و سیتاح در صدر خریدهای حقیقی از حقوقی بودند. حقوقی ها بیشتر از شستا، ومعادن، فملی، حفارس، خودرو، خاور، شپدیس، وشهر و فرابورس عمایت کردند.\nشاخص کل تا پایان امروز به رشد 37 هزار واحدی رضایت داد و در ارتفاع 2 میلیون و 226 هزار واحد قرار گرفت. بخش عمده این رشد به کمک نمادهای فارس، فولاد، وغدیر، تاپیکو و شستا اتفاق افتاد. شاخص هموزن هم 11 هزار واحد بالا رفت و به سطح 709 هزار واحدی رسید. شاخص فرابورس نیز 288 واحد رشد کرد.\n",
        "persian_date": "1403-04-17 13:16:00",
        "date": 1720358160000,
        "key": "بورس",
        "url": "https://www.bourse24.ir/news/294778/رشد-قابل-توجه-ارزش-معاملات-خرد-تا-4,9-همت"
    },
    {
        "text": "1) پیش‌بینی بازار ... \n بورس24 : و سرانجام طبیب درمان ایران، \"دکتر مسعود پزشکیان\" شد. ضمن تبریک ویژه به این طبیب عزیز، امید است ایشان با بهره‌گیری از تدابیر خردمندانه و تجربیات ارزشمند خود و تشکیل یک تیم حرفه‌ای و منسجم، کشور عزیزمان را به افقی روشن‌تر و آینده‌ای درخشان‌تر هدایت کنند. و البته صراحتا همین ابتدا این نکته را یادداشت می‌کنیم که درصد مشارکت مردم به وضوح نشان از پُر شدن آستانه‌های تحمل دارد. بدون شک در این دور از انتخابات، آخرین امیدواران به شما اعتماد کردند و لذا انتظارات بسیار بالاست ...\nدر شرایطی به مصاف معاملات دومین روز کاری هفته می‌رویم که بازار دیروز سر حال و شاداب آغاز کرد و به شکل واضح و آشکاری تفاوت بین روسای جمهور را نمایان کرد ! فعالین این بازار 3 سال متوالی زیر بار بی‌رحمانه‌ترین تعرض‌ها و دست‌درازی‌ها به‌جیب و دارایی‌شان بودند. از طرف دیگر سیاستگذاری‌های اقتصادی به ویژه در بانک مرکزی به شکلی بود که طی 15 ماه اخیر یعنی از ابتدای سال 1402 رقمی بالغ بر 57 همت پول از این بازار خارج شد و لذا به نظر می‌رسد آنهایی که سالهاست با بازار سرمایه عهد و پیمان بسته‌اند و طی دو سال اخیر با تمام درد و رنجی که به روح و روان و دارایی‌هایشان وارد شد، تاب آوردند و زنده ماندند، نقش موثری در راهی کردن مسعود پزشکیان به پاستور داشتند و لذا او و مشاورین و همراهانش باید قدر این بازار و سهامداران را بدانند. در واقع سعید جلیلی و تیم اقتصادی دولت سیزدهم به بازار سرمایه باخت ... !\nبازار سرمایه از ابتدای سال (طی 108 روز) انواع و اقسام ریسک‌های سیاسی و اقتصادی را تجربه کرده است. بدون شک فعالین این بازار از زمان رسیدن خبر فرود سخت رئیس دولت سیزدهم، بیشترین فشار روحی و روانی و البته اقتصادی را تجربه نمودند و لذا شادی دیروز که خود را تابلوی معاملات نشان داد، کمترین و کوچکترین حق آنها بود. بازار دیروز از همان زمان مچینگ پُرتقاضا آغاز کرد و شاهد تشکیل صفوف خرید در هم پیوسته در طیف وسیعی از نمادها بودیم. البته همچنان شک و تردید در رفتار معامله‌گران مشاهده می‌شود؛ چراکه به زودی درگیر بحث تشکیل کابینه دولت چهاردهم خواهیم شد و لذا در برخی از نمادها شاهد محدود عرضه‌هایی بودیم و از آنجا که نقدینگی سنگینی طی سالهای اخیر عطای بازار را به لقایش بخشیده، طبیعی است که موج حداکثری نقدینگی در بازار را نداشته باشیم. اما به جهت در جریان معاملات روز گذشته، شاخص کل با پرش شیرین 88 هزار واحدی (معادل 4.2 درصد) تا ارتفاع دو میلیون و 188 هزار واحدی پیشروی کرد. در همین راستا ارزش معاملات با جهش سنگین 83 درصدی به 5.3 همت رسید و پس از مدت‌ها شاهد ورود نقدینگی بااهمیت (بیش از 2 همت) به بازار سرمایه بودیم.\nاحساس می‌کنیم، با جمیع جهات و اتفاقات رخ داده، انتخاب پزشکیان، اتفاق مثبتی برای بازار باشد. بسیاری معتقدند تیم اقتصادی او می‌تواند این کِشتی به گل نشسته را به مرور در یک روند صعودی میان‌مدتی قرار دهد و البته قطع به یقین ابتدای این مسیر بسیار پُر پیچ و خم و پُر زد و خورد خواهد بود و بارها و بارها با اظهارنظرهای مختلف، ریزش و عرضه‌های پی‌درپی را خواهیم داشت اما قطع به یقین جریان پول رغبت و علاقه بیشتری برای حضور در بازار پیدا خواهد کرد. نکته دیگر اینکه از هفته جاری دیگر وعده و وعید و حرف و شعار وجود نخواهد داشت و این طبیب عزیز که خَر خود را از روی پُل گذرانده از همین امروز باید ادبیات واقعی خود را نشان دهد. ضمن اینکه این واقعیت را باید بپذیریم که پزشکیان کوچک‌ترین اطلاعاتی از بازار سرمایه ندارد. او حتی در مناظره‌ها نتوانست یک جمله صریح و شفاف از بورس بگوید. لذا او را باید با ...\nمشاهده کامل پیش‌بینی بازار امروز ...\n",
        "persian_date": "1403-04-17 05:07:00",
        "date": 1720328820000,
        "key": "بورس",
        "url": "https://www.bourse24.ir/news/294754/پیش‌بینی-وضعیت-بورس-17-تیر-1403"
    },
    {
        "text": " بورس24 : شرکت بورس تهران امروز مجمع عمومی عادی سالیانه خود را برگزار کرد. در این مجمع 5 تومان سود تقسیم شد.\nمهم ترین موارد مطرح شده در این مجمع به شرح زیر است:\n*احتمالا چهارشنبه هفته جاری شرکت پالایش ستاره خلیج‌فارس را پذیرش خواهیم کرد. امیدواریم با توجه به شرایط بازار   امسال عرضه اولیه این شرکت  را انجام دهیم.\n*افزایش سرمایه ۳۰ درصدی در دستور کار است، احتمالا در نیمه دوم سال انجام خواهد شد.\n*محمود گودرزی مدیرعامل شرکت: در نوامبر آینده در کیش اینوکس میزبان مدیران بورس‌های خارجی خواهیم بود و برای اولین بار، امروز گزارش پایداری بورس تهران منتشر شد. دوره‌های آموزشی با محوریت حاکمیت شرکتی به ناشرین را از ۳۱ تیرماه انجام می‌دهیم.\n*محمود گودرزی: ما کارهایی را در گذشته انجام ندادیم. اگر به معامله گران بازار آموزش های لازم را بدهیم سطح تخلفات تا حد زیادی کاهش خواهد داشت.\n*گودرزی: یک درآمد بورس تهران از راه کارمزد است، بورس تهران همیشه در نظر داشته که این کارمزد ها را افزایش دهد، اما شرایط رکودی بازار پاسخگو نبوده است.\n",
        "persian_date": "1403-04-16 16:38:00",
        "date": 1720283880000,
        "key": "بورس",
        "url": "https://www.bourse24.ir/news/294737/مجمع-شرکت-بورس-تهران---فیلم"
    },
    {
        "text": " بورس24 : مجمع عمومی عادی سالیانه شرکت بورس تهران با حضور ۶۸ درصد سهامداران برگزار شد. این مجمع 5 تومان سود نقدی تقسیم کرد.\nمهم ترین موارد مطرح شده در این مجمع به شرح زیر است:\n*احتمالا چهارشنبه هفته جاری شرکت پالایش ستاره خلیج‌فارس را پذیرش خواهیم کرد. امیدواریم با توجه به شرایط بازار   امسال عرضه اولیه این شرکت  را انجام دهیم.\n*افزایش سرمایه ۳۰ درصدی در دستور کار است، احتمالا در نیمه دوم سال انجام خواهد شد.\n*محمود گودرزی مدیرعامل شرکت: در نوامبر آینده در کیش اینوکس میزبان مدیران بورس‌های خارجی خواهیم بود و برای اولین بار، امروز گزارش پایداری بورس تهران منتشر شد. دوره‌های آموزشی با محوریت حاکمیت شرکتی به ناشرین را از ۳۱ تیرماه انجام می‌دهیم.\n*محمود گودرزی: ما کارهایی را در گذشته انجام ندادیم. اگر به معامله گران بازار آموزش های لازم را بدهیم سطح تخلفات تا حد زیادی کاهش خواهد داشت.\n*گودرزی: یک درآمد بورس تهران از راه کارمزد است، بورس تهران همیشه در نظر داشته که این کارمزد ها را افزایش دهد، اما شرایط رکودی بازار پاسخگو نبوده است.\nخبر تکمیلی...\nمجمع عمومی عادی سالیانه شرکت بورس اوراق بهادار تهران با حضور ۷۴ درصد سهامداران برگزار شد. \nمجمع بورس تهران ۵۰ ریال سود تقسیم کرد.\nهیات رئیسه مجمع:\n رحیم اسماعیلی دانا  به‌عنوان رئیس مجمع   محسن ملائی  به‌عنوان ناظرمجمع\nحسین مقدم  به‌عنوان ناظرمجمع\nمحمود گودرزی  به‌عنوان منشی مجمع\nمحمود گودرزی مدیر عامل شرکت گفت:حدود ۱۱۶ کارگزار داریم و  ۵۰درصد ایستگاه‌های معاملاتی در تهران هستند و ۲۲ تالار منطقه‌ای داریم.\nوی گفت: با توجه به شرایط ، انتظار داریم که در نیمه دوم سال شاهد افزایش ارزش معاملات باشیم.\nوی گفت: بازار حرفه‌ای با پذیرش شگستر کلید خورد. امیدواریم شاهد رونق بیشتر این بازار باشیم.\nگودرزی افزود: ۳۰۱ همت تأمین مالی از بورس در سال گذشته صورت گرفته‌ است.\nمدیر عانل بورس تهران گفت: تمرکز زیادی داریم که امسال شرکت‌های عام پروژه به‌خصوص فعالان حوزه هایتک را وارد بورس کنیم.\nوی گفت: ۷۰ شرکت در جریان پذیرش و ۳۰ شرکت در حال پذیرش و درج نماد هستند.\nبه گفته وی، توسعه مستمر در حوزه بازار، تحول دیجیتال سازمانی و معماری سازمانی نوین را اجرا کردیم و در نظر داریم نقش تالارهای منطقه‌ای را به دبیرخانه مرکز مالی تغییر دهیم. \nوی ادامه داد: نیمه دوم امسال، سامانه نظارت بر کارگزاران راه‌اندازی می‌شود.فرایندهای اصلی بورس به‌صورت الکترونیکی انجام می‌شود. سند راهبردی بورس بازنگری شده است.\nوی گفت: بورس را به نهاد خودانتظام تبدیل می‌کنیم.در حال خریداری سامانه سجل هستیم.به دنبال ارائه خدمات روی گوشی از طریق اپ دیجیتال و امضای دیجیتال هستیم.\nگودرزی گفت: سازمان بورس تکلیف کرده تا دنبال تغییر سامانه معاملاتی باشیم. به دنبال این هستیم که مرکز مالی را در قالب یک شرکت فناوری جدا کنیم تا به‌صورت تخصصی در مورد سامانه‌ها و امور تخصصی این بخش به فعالیت‌های خاص در این حوزه بپردازد‌.\nعرضه ستاره خلیج‌فارس فارس در راه است \nگودرزی افزود: چهارشنبه، شرکت پالایش ستاره خلیج‌فارس را پذیرش خواهیم کرد. امیدواریم امسال عرضه آن را انجام دهیم. بورس و سازمان بورس تمایل دارند که نرخ کارمزد را تغییر بدهند، اما با توجه به شرایط رکود فعلی، زمان مناسبی نیست.\nوی گفت: در نوامبر آینده در کیش اینوکس میزبان مدیران بورس‌های خارجی خواهیم بود.ماشین‌حسابی را جهت افزایش سطح دسترسی شرکت‌ها تا دو ماه آینده لانچ می‌کنیم و برای اولین بار، امروز گزارش پایداری بورس تهران منتشر شد.\nبه گفته وی، دوره‌های آموزشی با محوریت حاکمیت شرکتی به ناشرین را از ۳۱ تیرماه انجام می‌دهیم. طراحی و راه‌اندازی سامانه اطلاعات مبارزه با پولشویی و اجرای دوره آموزشی تخصصی برای کارگزاران و معامله‌گران از برنامه‌های ما هستند.\nاز ماینرها چه خبر؟ \nوی افزود: دادگاه در مورد ماینرها رأی به عدم قاچاق بودن آن‌ها داد. امیدواریم که رأی به نفع بورس و هیأت مدیره سابق صادر شود.\nافزایش سرمایه در بورس \nوی گفت: به دنبال فروش ملک شیراز نیستیم و قصد داریم آن را اجاره دهیم.براساس دستور سازمان بورس و در راستای کفایت سرمایه و افزایش سرمایه سالانه، سرمایه باید ۳.۳ همت باشد که امروز ۱.۸ همت است. بر این اساس، افزایش سرمایه از محل سود الزامی است. در پاییز هر آنچه از سودهای سنواتی و امسال مانده باشد، برای افزایش سرمایه صرف خواهد شد.\n",
        "persian_date": "1403-04-16 16:35:00",
        "date": 1720283700000,
        "key": "بورس",
        "url": "https://www.bourse24.ir/news/294736/تقسیم-سود-5-تومانی-در-مجمع-بورس-تهران"
    },
    {
        "text": " بورس24 : اولین روز معاملاتی بورس پس از برگزاری انتخابات ریاست جمهوری و اعلام نتایج آن، با برتری قدرتمند خریداران و سبزپوشی بیش از 90 درصد از نمادها همراه بود.\nخالص ارزش معامات خرد با رشد 40 درصدی به بالای 2,9 همت رسید. حقیقی ها 538 میلیارد تومان به سهام و حق تقدم ها و 1,734 میلیارد تومان به صندوق های سهامی تزریق کردند. اما در صندوق های با درآمد ثابت شاهد خروج 1,979 میلیارد تومانی پول خرد بودیم.\nبیشترین خریدهای حقیقی از حقوقی شامل فولاد، بوعلی، تجلیح، وامید، تاپیکو، ثمیکن، فملی و کگل بود. حقوقی ها عمدتا از جم، سپید، تجلی، وبملت، وخاور، وتوسم، اسیاتک، افق و گنگین حمایت کردند.\nشاخص کل با رشد بیش از 88 هزار واحدی تا ارتفاع 2 میلیون و 188 هزار واحد بالا رفت. فملی، فولاد، فارس، شپنا و شستا بیشترین نقش را در این صعود ایفا کردند. شاخص هموزن هم 23 هزار واحد رشد کرد و به سطح 698 هزار واحد رسید. شاخص فرابورس با افزایش 819 واحدی در محدوده 22,973 واحد ایستاد.\n",
        "persian_date": "1403-04-16 13:05:00",
        "date": 1720271100000,
        "key": "بورس",
        "url": "https://www.bourse24.ir/news/294727/فرش-سبز-بورس-برای-رئیس-جمهور-جدید"
    },
    {
        "text": " بورس24 : محمدرضا پورابراهیمی، رییس کمیسیون اقتصادی مجمع تشخیص مصلحت نظام، چشم‌انداز بازار سرمایه را از نیمه دوم سال جاری روشن خواند ‌و گفت: دولت دیگر حق ندارد با استفاده از نرخ‌های ترجیحی به گونه‌ای  عمل کند که شاهد اثر منفی آن در فعالیت بنگاه‌های اقتصادی بورسی یا خارج از بورس باشیم.\nمحمدرضا پورابراهیمی به راه‌های بهبود عملکرد بازار سرمایه و بازگشت اعتماد به سهامداران اشاره کرد و گفت: بهتر است دولت به جای آن که نسبت به وضعیت بازار سرمایه تصمیم‌گیری کند، این بازار را به حال خود رها کند و اجازه دهد روند معاملات بورس با جلوگیری از تصمیمات خلاف قانون در چارچوب قوانین طی شود.\nوی با بیان این که مسایل مهمی که می‌توانند کمک‌کننده به وضعیت بازار باشند در قانون لحاظ شده، خاطرنشان کرد: اکنون باید تصمیمات لازم درخصوص اجرای قانون اتخاذ شود که در این زمینه مجمع تشخیص مصلحت نظام نسبت به اجرای آن محکم ایستاده‌ و پیگیری‌های لازم را در دستور کار قرار می‌دهد.\nقیمت‌گذاری دستوری، عامل اخلال در وضعیت اقتصادی\nرییس کمیسیون اقتصادی مجمع تشخیص مصلحت نظام به قوانین مصوب شده در برنامه هفتم توسعه در راستای بهبود وضعیت بازار سرمایه اشاره کرد و افزود: اکثر فعالان بازار سرمایه از قیمت‌گذاری دستوری به عنوان عامل اخلال در وضعیت اقتصادی از جمله بازار سرمایه یاد کرده‌اند که در برنامه هفتم توسعه در این زمینه تصمیم‌گیری و این ریسک از سر بازار برداشته شد.\nوی در ادامه با اعلام این که در چند وقت گذشته نرخ خوراک پالایشگاه‌ها باعث ایجاد چالش در روند بازار سرمایه شد، اظهار داشت: در بند ۳ ماده ۴۸ قانون برنامه هفتم توسعه به این موضوع پرداخته شده است.\nپورابراهیمی ادامه داد: در این قانون اعلام شده که دولت موظف است با انعقاد قرارداد حداقل پنج ساله تعیین کننده روند قیمت‌گذاری انرژی، نرخ خوراک یا سایر نهادهای تحت حاکمیت دولت باشد که در طرح‌های سرمایه‌گذاری از آن‌ استفاده می‌شود، طبق این قانون تغییر نرخ‌ در قوانین دیگر ممنوع خواهد بود.\nرییس کمیسیون اقتصادی مجمع تشخیص مصلحت نظام خاطرنشان کرد: این بند از برنامه هفتم توسعه به معنای آن است که از امسال به بعد کلیه شرکت‌های حاضر در بازار سرمایه باید نرخ خوراک خود را پنج ساله ببندند و دیگر حق تعیین نرخ خوراک به صورت سالیانه وجود ندارد.\nبه گفته وی، این بند از برنامه هفتم توسعه به کلی جنس بازار سرمایه را تغییر می‌دهد و تا چند وقت آینده شاهد تغییر در روند معاملات این بازار خواهیم بود.\nپورابراهیمی تاکید کرد: با حذف قیمت‌گذاری دستوری و تغییر در نحوه تعیین نرخ خوراک پالایشگاه‌ها که جزو عوامل بنیادی اثرگذار بر بازار سرمایه تلقی می‌شوند، به طور حتم زمینه تغییر جهت بازار سرمایه از منفی به مثبت و بازگشت اعتماد به سهامداران فراهم می‌شود.\nرییس کمیسیون اقتصادی مجمع تشخیص مصلحت نظام به تاثیر تغییر سیاست‌های ارزی بر روند معاملات بازار اشاره کرد و گفت: این موضوع به عنوان یکی از مسایل مهم، مورد توجه مجمع تشخیص مصلحت نظام است.\nتصویب سیاست‌های ارزی در برنامه هفتم توسعه\nوی ادامه داد: همچنین در قانون برنامه هفتم توسعه، اقدام به تصویب قوانین مرتبط با احکام دائمی کردیم که در گذشته در سیاست‌های ارزی برای مدیریت نرخ ارز شناوری در نظر گرفته شده بود.\nپورابراهیمی اعلام کرد: بر این اساس، دولت دیگر حق ندارد با استفاده از نرخ‌های ترجیحی به گونه‌ای عمل کند که شاهد اثر منفی آن در فعالیت بنگاه‌های اقتصادی بورسی یا خارج از بورس باشیم.\nرییس کمیسیون اقتصادی مجمع تشخیص مصلحت نظام تاکید کرد: این موارد جزو مفاد قانونی است و قانون برنامه هفتم توسعه باید مبنا و عمل مجلس جدید و نیز دولت چهاردهم قرار بگیرد.\nچشم‌انداز روشن بازار سرمایه\nوی با اعلام این که مجمع تشخیص مصلحت نظام همه مفاد قانون برنامه هفتم توسعه را با رصد فعالیت دولت اجرایی خواهد کرد، تصریح کرد: با توجه به اجرای قوانین و تعهد دولت به اجرای مسایل مرتبط با حوزه‌های اقتصادی، می‌توان شاهد بهبود روند بازار سرمایه از نیمه دوم سال جاری و چشم‌انداز روشن این بازار بود.\nضربه سنگین سیاست‌های ارزی به بازار سرمایه\nپورابراهیمی با انتقاد از عملکرد بانک مرکزی اظهار داشت: در دولت سیزدهم به دلیل اجرا نکردن برخی از سیاست‌های بانک مرکزی مانند انتشار اوراق ۳۰ درصدی، هزینه چشمگیری به بازار سرمایه وارد شد، این اقدام جزو خطاهای بزرگ راهبردی بود که با نگاه بخشی شکل گرفت.\nرییس کمیسیون اقتصادی مجمع تشخیص مصلحت نظام در پایان گفت: در کنار این مساله، برخی از سیاست‌های ارزی، ضربه شدیدی را به حوزه اقتصادی وارد کرد و برای نخستین بار در سال گذشته، عدد تجاری غیرنفتی کشور منفی شد.\n",
        "persian_date": "1403-04-16 11:48:00",
        "date": 1720266480000,
        "key": "بورس",
        "url": "https://www.bourse24.ir/news/294721/رییس-کمیسیون-اقتصادی-مجمع-تشخیص-مصلحت-نظام:-دولت-حق-استفاده-از-نرخ-ترجیحی-به-ضرر-بنگاه‌های-اقتصادی-را-ندارد"
    },
    {
        "text": "1) پیش‌بینی بازار ... \n بورس24 : امروز شنبه مصادف با شانزدهم تیر ماه 1403 هجری شمسی در شرایطی به مصاف معاملات نخستین روز کاری هفته می‌رویم که دور دوم انتخابات برگزار شده و شمارش آرا به ساعات پایانی نزدیک می‌شود و کشور تا ساعاتی دیگر رئیس دولت چهاردهم را خواهد شناخت. گویا مسعود پزشکیان؛ طبیب مردم ایران خواهد بود ...\nابتدا گریزی به بازار چهارشنبه بزنیم که رشد دیگری را ثبت کرد اما فشار عرضه هم کم نبود و به وضوح نگرانی در رفتار و چهره معامله‌گران قابل مشاهده بود؛ اما به هر جهت عده‌ای ریسک خرید و حضور را پذیرفتند. حال یا امروز مزد این ریسک را دریافت می‌کنند که بر اساس گزارش‌های غیر از رسمی از نتایج انتخابات، به نظر پاداش خواهند گرفت و یا با چهره‌ای بر افروخته و پشیمان، در مسیر فروش قرار می‌گیرند.\nدر بازار چهارشنبه شاخص کل با افزایش 10 هزار واحدی که نیمی از این رشد روی دوش 3 نماد فولاد، فملی و حکشتی بود تا ارتفاع 2.1 میلیون واحدی پیشروی کرد. ارزش معاملات با اندکی رشد تحت تاثیر زد و خورد معامله‌گران و ترس نسبت به تحولات هفته پیش رو به 2.9 همت رسید و رقمی بالغ بر 160 میلیارد تومان از چرخه بازار خارج شد. جالب است بدانید که از ابتدای سال جاری، در تمامی ماه‌ها تراز نقدینگی حقیقی‌ها منفی بوده و بیش از 14 همت پول از بازار خارج شده است !\nدر ادامه مروری بر رویدادهای هفته گذشته داشته باشیم ...\nدر بازار ارز، دلار نیمایی رشد بااهمیتی نداشت و تنها 154 تومان افزایش قیمت را تجربه کرد. در بازار آزاد هم اتفاق خاصی رخ نداد و شاهد حرکت رفت و برگشتی و بازی نوسانی دلار بودیم؛ هر چند که قیمت‌ها کمی افزایشی بود. در بازار پول، نرخ سود اخزا یک کاهش کوچک دیگر را ثبت کرد و به ابتدای کانال 29 درصدی رسید اما گویا فشارها توسط بانک مرکزی به بانکها بیشتر شده و لذا بانکها نرخ‌های پائین‌تری را به سپرده‌گذاران خود پیشنهاد می‌کنند.\nدر کدال، انتشار گزارش‌های ماهانه را داشتیم. انصافا بسیاری از شرکتها دست پُر بودند اما از آنجا که تمرکز بازار به روی مباحث سیاسی و انتخابات است، خیلی توجهی به تحولات کدال نیست. در گزارش اخیر هم اشاره شد که با توجه به مواردی نظیر «رشد دلار نیما در هفته‌ها و ماه‌های اخیر» ، «رشد قیمت جهانی برخی کالاها نظیر اوره و متانول» ، «افت قیمت گاز خوراک و سوخت به دلیل کاهش قیمت‌های جهانی» و «فضای خوب تولید و فروش» احتمالا حاشیه سود بهار شرکتها بهتر از زمستان 1402 باشد. در مجموع به نظر با انتشار گزارش‌های فصل بهار و همچنین تقسیم سودها، P/E گذشته‌نگر بازار یک افت دیگر را تجربه کند.\nانصافا اگر آن فرود سخت اتفاق نیفتاده بود و رئیس‌جمهور شهید نشده بود، با ترکیبی از دلار نیمای 43 هزار تومانی، کاهش نرخ بهره با دخالت‌های مستقیم بانک مرکزی و اعلام و اعمال سیاست‌های انبساطی، گزارش‌های خوب ماهانه، شفاف‌سازی پالایشی‌ها، عدم تغییر تابلوی خودرویی‌ها و منطقی‌تر شدن نرخ خوراک و سوخت شرکت‌های پتروشیمی‌، احتمالا قیمت‌ها (در صورت عدم بروز ریسک‌ سیاسی جدید) در سطوح بالاتری قرار می‌گرفت. بنابراین بستر تحولات بنیادی فراهم است و از امروز بصورت \"غیررسمی\" تحویل رئیس‌جمهور جدید خواهد شد.\nو در پایان به بحث انتخابات می‌رسیم. تا به این لحظه و بر اساس آخرین اعلام وزارت کشور، از ...\nمشاهده کامل پیش‌بینی بازار امروز ...\n",
        "persian_date": "1403-04-16 05:52:00",
        "date": 1720245120000,
        "key": "بورس",
        "url": "https://www.bourse24.ir/news/294700/پیش‌بینی-وضعیت-بورس-16-تیر-1403"
    },
    {
        "text": " بورس24 : بورس در آخرین روز معاملاتی قبل از انتخابات متعادل بود. نمادهای مثبت تا انتهای بازار رو به افزایش بود و در انتها 66 درصد از کل بازار با رنگ سبز به کار خود خاتمه داد.\nخالص ارزش معاملات خرد با رشد 9 درصدی نسبت به دیروز به محدوده 2,090 میلیارد تومان رسید. بیشترین معاملات در گروه های فلزی، شیمیایی و خودرو و ساخت قطعات انجام شد.\nحقیقی ها 265 میلیارد تومان از بازار بیرون بردند.\nنمادهای شپنا، فولاد، غبهنوش، شفام، تاصیکو، بوعلی، واحیا و فاسمین عمده ترین خریدهای حقیقی از حقوقی را تشکیل دادند.\nحقوقی ها بیش از همه از شستا، حفارس، فملی، تایرا، وبملت، شبندر، شهر و خساپا حمایت کردند.\nشاخص کل با بیش از 10 هزار واحد رشد به بالای 2,1 میلیون واحد رسید. فولاد، فملی، حکشتی، بوعلی، شستا، بفجر و شپدیس بیشترین سهم را در این صعود داشتند.\nشاخص هموزن حدود 2 هزار واحد بالا رفت و به سطح 675 هزار واحد رسید. شاخص فرابورس نیز 49 واحد بر ارتفاع خود افزود.\n",
        "persian_date": "1403-04-13 12:57:00",
        "date": 1720011420000,
        "key": "بورس",
        "url": "https://www.bourse24.ir/news/294629/ورود-شاخص-کل-بورس-به-کانال-2,1-میلیون-واحد"
    },
    {
        "text": "1) پیش‌بینی بازار ... \n بورس24 : در شرایطی به مصاف معاملات آخرین روز کاری هفته می‌رویم که بازار سه‌شنبه به مراتب بهتر از انتظار پیش رفت. متعادل آغاز کرد و به مرور سر و شکل بهتری گرفت و البته در این بین رسیدن برخی از اظهارنظرها توسط برخی از افراد در دولت‌های گذشته در حرکت رو به جلو و تقویت روحیه معامله‌گران موثر بود. همچنین دلیل مثبت بازار روز گذشته می‌تواند دریافت سیگنال مثبت از مناظره سیاسی و فرهنگی دوشنبه شب باشد. به نظر می‌رسد فضای مناظره‌ دو شب اخیر تا حدودی باب میل سهامداران و فعالین بازار پیش رفته و لذا دلیل اینکه شدت خروج پول کمتر و سطح عرضه رفتار کنترل‌شده‌تری دارد، همین مساله است. در نتیجه معاملات روز گذشته، شاخص کل با رشد نسبتا خوب 15 هزار واحدی تا ارتفاع دو میلیون و 90 هزار واحدی پیشروی کرد. ارزش معاملات با رشد 11 درصدی به 2.7 همت رسید اما رقمی بالغ 50 میلیارد تومان از چرخه بازار خارج شد.\nبازار دیروز چند مشخصه مهم داشت. اول اینکه صرفا نمادهای شاخص‌ساز مثبت نبودند و فضای تقاضا در اکثر صنایع گسترش یافت. دوم اینکه ارزش معاملات با وجود قرار گرفتن در یک قدمی حساس‌ترین رویداد سیاسی کشور افزایشی شد. سوم اینکه بازار به برخی اظهارنظرها واکنش درخور توجهی نشان داد و چهارم اینکه فضای مناظره‌ها با از دور خارج شدن سایر نامزدها کمی حرفه‌ای‌تر و منطقی‌تر شد و لذا بخش جزئی از برخی ابهامات برطرف شد. هر چند که هنوز به بسیاری از پرسش‌ها پاسخ کافی و لازم داده نشده که احتمالا این مساله هم به دلیل حساسیت کار و مراقبت از آرایی است که دور نخست انتخابات به دست آمده است.\nاما در گزارش امروز درخصوص چهار موضوع مهم صحبت خواهیم کرد. موضوع اول اینکه، در هفته‌های اخیر نرخ دلار نیما کمی بالا آمده و از آن مهمتر قیمت جهانی برخی کالاهای مهم مانند اوره و متانول رشد کرده است. از طرف دیگر قیمت گاز خوراک و سوخت به دلیل کاهش قیمت‌های جهانی، افت کرده است. به نظر می‌رسد در مجموع حاشیه سود بهار بسیاری از شرکت‌ها، نسبت به زمستان بهتر شود. از طرف دیگر برخی شرکت‌ها خصوصا در صنعت پتروشیمی، اقدام به شناسایی هزینه‌های احتیاطی در زمستان کرده‌اند و به نظر می‌رسد با توجه به قطعیت یافتن برخی موارد مانند تخفیف مالیاتی به تولیدکنندگان و غیره، یک برگشت هزینه‌هایی نیز در فصل بهار تجربه شود. در مجموع به نظر با انتشار گزارش‌های فصل بهار و همچنین تقسیم سودها، P/E گذشته‌نگر بازار یک افت دیگر را تجربه کند.\nموضوع دوم اینکه، با رسیدن به فصل گرما، باری دیگر شاهد قطعی برق برخی از شرکت‌ها و صنایع هستیم. همین مساله باعث کاهش عرضه بسیاری از کالاها شده و قیمت کالاهای وابسته به تولید برق در بازار آزاد و همچنین بورس کالا تحت تاثیر رقابت بر خرید افزایش یافته است. این موضوع یعنی افزایش رقابت برای خرید کالا خود را در گزارش‌های خرداد و تیر شرکت‌ها نشان خواهد داد.\nموضوع سوم مربوط به مناظره دوشنبه شب، کاندیدها و مسائل مربوط به برجام و تحریم‌ هاست. یکی از مهمترین مسائلی که طی سالهای اخیر آسیب سنگینی به اقتصاد کشور وارد کرده و سبب‌ شده تا درآمد و متعاقبا سود شرکت‌ها از جهات مختلف در معرض تهدید قرار بگیرد. برخی شرکت‌ها به دلایل تحریمی و عدم ‌‌‌‌دسترسی به قطعه‌‌‌‌‌‌‌‌‌‌‌‌‌‌‌‌‌‌‌‌‌‌‌‌ها، تجهیزات و تکنولوژی روز دنیا نمی‌توانند ظرفیت تولید خود را افزایش دهند یا خطوط تولید جدید راه‌اندازی کنند. از سوی دیگر، برخی شرکت‌ها به‌ دلیل شرایط تحریمی، محصولات صادراتی خود را ...\nمشاهده کامل پیش‌بینی بازار امروز ...\n",
        "persian_date": "1403-04-13 05:11:00",
        "date": 1719983460000,
        "key": "بورس",
        "url": "https://www.bourse24.ir/news/294612/پیش‌بینی-وضعیت-بورس-13-تیر-1403"
    },
    {
        "text": " بورس24 : خالص ارزش معاملات خرد حدود 1,920 میلیارد تومان شد که نسبت به دیروز 5 درصد افزایش یافت. بیشترین معاملات را گروه های فلزی، شیمیایی و استخراج کانه های فلزی رقم زدند.\nحقیقی ها 62 میلیارد تومان به صندوق های سهامی تزریق کردند اما 118 میلیارد تومان از سهام و حق تقدم ها بیرون بردند.\nعمده ترین خریدهای حقیقی از حقوقی شامل کنورح، فولاد، غاذر، نوری، شبریز، اردستان، دجابر و فسبزوار شد.\nصدرنشین خریدهای حقیقی از حقوقی نمادهای فملی، ومهان، خودرو، وتجارت، شستا، فزر، حسینا و وشهر بودند.\nشاخص کل بیش از 15 هزار واحد رشد کرد و خود را به بالای سطح 2 میلیون و 90 هزار واحد رساند. نمادهای فولاد، شستا،  فملی، شپنا و حکشتی بیشترین اثرگذاری را بر آن داشتند.\nشاخص هموزن با بیش از 5 هزار واحد افزایش به ارتفاع 673 هزار واحد رسید. شاخص فرابورس نیز رشد 140 واحدی ثبت کرد.\n",
        "persian_date": "1403-04-12 13:28:00",
        "date": 1719926880000,
        "key": "بورس",
        "url": "https://www.bourse24.ir/news/294568/رونق-معاملات-صندوق-های-سرمایه-گذاری-در-روزهای-بلاتکلیفی-بورس"
    },
    {
        "text": "1) پیش‌بینی بازار ... \n بورس24 : در شرایطی به مصاف معاملات چهارمین روز کاری هفته می‌رویم که بازار روز گذشته با فشار عرضه‌های کمتری آغاز کرد و با گذر از یک ساعت نخست، به مرور بهتر شد اما از آنجا که دل بازار آشوب است و خبری از آرامش در جریان داد و ستد معامله‌گردان نیست، حرکت رو به جلوی بازار چندان قوی و تاثیرگذار نبود و لذا کماکان بسیاری از فعالین بورس یا تماشاگر اوضاع و احوالند و یا اگر هم تحرکی دارند، این تحرک بسیار خفیف و به قول خودمانی، یواش و بی سر و صداست ! در نتیجه معاملات روز گذشته شاخص کل با رشد اندک 2 هزار واحدی در ارتفاع دو میلیون و 75 هزار واحدی قرار گرفت. ارزش معاملات با افت 27 درصدی به 2.4 همت رسید و رقمی بالغ بر 300 میلیارد تومان از چرخه معاملات خارج شد.\nبه نظر می‌رسد فضای کاهشی بورس دست‌آویزی برای کاندیدها شده و این روزها شاهد اظهارنظر طرفین و احتمال حضور آنها در تالار شیشه‌ای هستیم. و شاید این موضوع کمی از فشار فروش در روزهای آتی بکاهد. هر چند که تنها رئیس‌جمهوری که به تالار بورس رفت، مرحوم رئیسی بود که وعده اولویت اول را داد اما در عمل اولویت آخر هم نبود و طی 3 سال به بدترین شکل ممکن به جیب شرکت‌ها و سهامداران تعرض و دست‌درازی شد. از آنطرف تیم جلیلی و اطرافیان او که تا دیروز اعتقادی به بورس نداشتند و اتفاقا از بانیان وضعیت موجود هستند، در پی شنیدن صدای بورسی‌ها به وجد آمده و با توئیت‌های رنگارنگ، فاز حل مشکلات و حمایت از بازار برداشته‌اند !!\nبه شکل واضحی روشن است که سیاست‌های نامشخص کاندیدها درخصوص اقتصاد و بازار سرمایه باعث شده تا بورس به مانند گوشت قربانی به چنین روزی بیفتد. او ترس بیشتری از جلیلی داشته و در همین راستا فشار بیشتری به بازار وارد شده. بخشی از فشار فروش به این دلیل است که سهامداران نمی‌دانند چه چیزی پیش روی آنهاست و از همین رو طبق معمول با بدترین سناریو پیش می‌روند. روز شنبه شاهد بودیم که به محض اعلام نهایی نتایج و کم شدن اختلاف آرا بین دو نفر نخست، جو بدبینانه‌ای در بازار شکل گرفت. این خاصیت بازار است و حداقل برای ما بورسی‌ها روشن و مشخص است که نتیجه انتخابات از همان لحظه اعلام نتایج در وضعیت اقتصادی کشور و دارایی ما موثر است. ای کاش طرفین این رقابت صریح و شفاف نظرات خود را در مورد بازار سرمایه بیان می‌کردند تا ویترین اقتصادی کشور اینطور بازیچه نوسانات لحظه‌ای و اظهارنظرها و توئیت‌ها نشود.\nبی‌‌تعارف تا به اینجای کار با مفروضات فعلی و مشارکت 40 درصدی مردم، نتیجه دور دوم تا حدودی مشخص است. با توجه به دیدگاه بسته جلیلی و اطرافیان ایشان، به نظر تورم به سرعت به سراغ اقتصاد خواهد آمد و اعداد و ارقام جدیدی را در چرخه تورم کشور خواهیم دید. و این چیزی است که در نهایت موجب رشد بازار می‌شود. شاید در کوتاه‌مدت مشکلاتی را ایجاد کند اما در میان‌مدت همه چیز با تورم ایجاد شده دوباره به منطق خود باز می‌گردد. از آن‌سو برخی بر این عقیده‌اند که ممکن است با پیروزی پزشکیان در انتخابات یک رالی سریع و موقت را داشته باشیم اما با قرار گرفتن طیب‌نیا در تیم پزشکیان و اعمال سیاست‌های سختگیرانه و انقباضی‌طور ایشان، باری دیگر شاهد زمین‌گیر شدن بازار خواهیم بود. (درخصوص طیب‌نیا توضیحات مفصلی در پایان گزارش درج شده است) بنابراین اینچنین می‌توان برداشت کرد که بازار سرمایه با دو هندوانه دربسته مواجه بوده و دقیقا نمی‌داند چه چیزی در انتظارش است و لذا و فقط و فقط به واکنش‌های کوتاه‌مدت بعد از انتخابات دل بسته ... !\nاما پیش از ورود به بحث انتخابات به چند نکته خاص اشاره کنیم که می‌تواند در یک فضای آرام (نه فضای فعلی) بستری مناسب و منطقی برای حرکت بازار را فراهم آورد. نکته اول، سیاست‌های ...\nمشاهده کامل پیش‌بینی بازار امروز ...\n",
        "persian_date": "1403-04-12 05:13:00",
        "date": 1719897180000,
        "key": "بورس",
        "url": "https://www.bourse24.ir/news/294548/پیش‌بینی-وضعیت-بورس-12-تیر-1403"
    },
    {
        "text": "1) پیش‌بینی بازار ... \n بورس24 : در شرایطی به مصاف معاملات سومین روز کاری هفته می‌رویم که بازار یکشنبه با فشار جدی عرضه بر گرفته از تحرکات نیم‌ساعت پایانی بازار شنبه و بواسطه ترسی که از ریاست جمهوری سعید جلیلی در دلش افتاده بود، آغاز کرد و با همین فرمان (فارغ از رنج‌های تصنعی در برخی از نمادهای شاخص‌ساز در نیمه‌های بازار) تا انتها پیش رفت. به نظر می‌رسد اختلاف آرای محدود بین دو نفر اول انتخابات دور نخست و ترس از اینکه تمامی آرای قالیباف به حساب جلیلی در دور دوم واریز شود، باعث شده تا بازار در مسیر خودکشی از ترس قرار گرفته و اینچنین روحیه خود را ببازد. و قسمت تلخ و جالب‌تر ماجرا اینجاست که تازه برای برخی روشن شد که دامنه نوسان 6 درصدی در این مقطع خاص و حساس چه معایبی برای بازار دارد !! در نتیجه معاملات روز گذشته شاخص کل با افت سنگین 23 هزار واحدی تا ارتفاع دو میلیون و 73 هزار واحدی عقب نشست. ارزش معاملات تحت تاثیر شدت گرفتن خروج بیش از 900 میلیارد تومان پول توسط معامله‌گران حقیقی افزایشی بود و با رشد 3 درصدی به 3.4 همت رسید.\nبازار این روزها درگیر مسائل متفاوتی است. از اخبار و اظهارنظرهای بعد از مناظره ترامپ و بایدن ، حواشی ادامه‌دار آژانس بین‌المللی و خبرهای جنگ اسرائیل و لبنان گرفته تا انتشار گزارش‌های ماهانه، اخبار مجامع، برگشت دامنه نوسان به شرایط قبل، سیاست‌های پولی و ارزی بانک مرکزی و در راس آن انتخابات دور دوم ریاست جمهوری. بنابراین اگرچه در کوتاه‌مدت چشم‌ها به‌صندوق آرا دوخته شده اما مواردی متعددی ذهن فعالین بازار را درگیر کرده است.\nدر مناظره بایدن و ترامپ آنقدر وضعیت بد پیش رفت که بسیاری از حالا ترامپ را رئیس‌جمهور بعدی آمریکا می‌دانند. تصور کنید در کشور خودمان، جلیلی را در پاستور داشته باشیم و در آن سوی دنیا دیوانه‌ای به نام ترامپ را در کاخ سفید ! ترکیب سمی و ویران‌کننده‌ای که می‌تواند نابودکننده آمال و آرزوهای اقتصادی جوانان و قرار گرفتن کشور در مسیر یک بحران اساسی باشد. حتی معتقدیم دلیل واکنش تند بازار روز گذشته هم دقیقا به بواسطه ترس از همین رخداد باشد و لذا طبیعی است که بازار تا پایان هفته جاری، سخت و نفس‌گیر و پُر زد و خورد پیش برود. البته در این بین افرادی که ریسک می‌کنند و معتقدند نتیجه انتخابات به سود بازار تمام خواهد شد، می‌توانند از همین حالا ریسک کرده و دام خود را برای خرید سهام ارزنده پهن کنند. ضمنا به‌این نکته هم باید توجه داشت که همه روزها شبیه دیروز نخواهد بود و جو و جریان امیدوار در بازار هم اثر خود را خواهد گذاشت. بدون شک امشب و فردا در مناظره دو فردی که راهی دور دوم انتخابات شده‌اند، از این موضوع سواستفاده کرده و در مورد بورس بیشتر صحبت خواهند کرد و حتی معتقدیم این فشار فروش را در نیمه دوم هفته نخواهیم داشت.\nپیش از اینکه سراغ بحث داغ انتخابات برویم، به این موضوع اشاره کنیم که همواره تیر ماه و یا به عبارتی چلّه ابتدایی فصل تابستان یکی از مهمترین مقاطع سالانه برای بازار بوده. چرا ؟ چون در این مدت 40 روزه، دو سری گزارش ماهانه و یک گزارش میان‌دوره‌ای داریم. ضمنا در نیمه دوم تیر ماه طیف وسیعی از شرکت‌ها، برای مدت کوتاهی تالار شیشه‌ای را به قصد برگزاری مجمع سالانه ترک می‌کنند و با تقسیم سود و اخباری که از دل کارخانه‌های خود می‌دهند، می‌توانند در روند حرکتی بازار موثر باشند. بنابراین در عین اینکه این روزها تمام تمرکزها به روی مسائل سیاسی و روشن شدن رئیس‌جمهور آینده است، بد نیست کمی هم به کدال و موارد اشاره شده توجه کنیم.\nاما مجددا به بحث انتخابات می‌رسیم. از بعدازظهر روز شنبه و با خاتمه یافتن دور نخست انتخابات و روشن شدن 2 نکتهِ ...\nمشاهده کامل پیش‌بینی بازار امروز ...\n",
        "persian_date": "1403-04-11 05:13:00",
        "date": 1719810780000,
        "key": "بورس",
        "url": "https://www.bourse24.ir/news/294488/پیش‌بینی-وضعیت-بورس-11-تیر-1403"
    },
    {
        "text": " بورس24 : خالص ارزش معاملات خرد با رشد 8 درصدی نسبت به دیروز به 2,355 میلیارد تومان رسید. از طرفی خروج نقدینگی حقیقی از بازار نسبت به دیروز شدت گرفت و با رشد تقریبی 10 برابری به 800 میلیارد تومان رسید. حقیقی ها همچنین 142 میلیارد تومان از صندوق های سهامی و 50 میلیارد تومان از صندوق های با درآمد ثابت خارج کردند.\nحقیقی ها بیش از همه فزر، مبین، پکرمان، خاور، کگاز و خگستر خریدند و عمده ترین حمایت های حقوقی از نمادهای خودرو، فولاد، شستا، فملی، وبملت، شپنا و خساپا بود.\nشاخص کل با عقب نشینی بیش از 23 هزار واحدی به کاهش تا سطح 2 میلیون و 72 هزار واحد تن داد. فولاد، نوری، فملی، وبملت، شپنا، خودرو و شستا بیشترین نقش را در این ریزش ایفا کردند.\nشاخص هموزن هم بالغ بر 10 هزار واحد افت کرد و به ارتفاع 668 هزار واحد برگشت. همچنین از ارتفاع شاخص فرابورس 438 واحد کاسته شد و به سطح 22,006 واحد تنزل یافت.\n",
        "persian_date": "1403-04-10 13:11:00",
        "date": 1719753060000,
        "key": "بورس",
        "url": "https://www.bourse24.ir/news/294446/خروج-پول-خرد-از-بورس-شدت-گرفت"
    },
    {
        "text": "1) پیش‌بینی بازار ... \n بورس24 : در شرایطی به مصاف معاملات دومین روز کاری هفته می‌رویم که بازار شنبه با دامنه نوسان 6 درصدی آغاز کرد و از طرف دیگر فضای انتخابات و دو مرحله‌ای شدن آن را دیده بود. بنابراین سهامداران با گام‌های لرزان وارد میدان شدند و شاهد جدال بین معامله‌گران بدبین و خوش‌بین بودیم. جدالی که تا نزدیکی ساعت 12 با پیشتازی نسبی خریداران پیش رفت اما رسیدن نتیجه نهایی آرا و کاهش اختلاف بین نفر اول و دوم باعث شد تا فضا در دقایق پایانی به‌خصوص در 30 دقیقه انتهایی بازار با عرضه‌های بیشتری پیش برود؛ هر چند که شاخص کل مجال برای کاهش نیافت و با رشد نزدیک به 11 هزار واحدی در ارتفاع دو میلیون و 96 هزار واحدی قرار گرفت. ارزش معاملات تحت تاثیر افزایش دامنه نوسان و زد و خورد جدی معامله‌گران افزایشی بود و با رشد 12 درصدی به رقمی بالغ بر 3.2 همت رسید اما تراز نقدینگی حقیقی‌ها منفی بود و حدود 150 میلیارد تومان پول از چرخه بازار خارج شد.\nاز حق نگذریم واکنش‌ معامله‌گران و سهامداران به نتایج آرا بد نبود. دلیل این مساله شاید پیشتازی نسبی جناح اصلاح‌طلب در زمان معاملات و امیداروی به حصول نتیجه مورد نظر در دوره دوم انتخابات بود. و البته اینکه بازار واکنش قوی‌تری نداشت، به این دلیل است که اولا پولی برای واکنش به اخبار نمانده و دوما قدرت ریسک معامله‌گران به قدری پائین آمده که بسیاری ترجیح می‌دهند تا حصول نتیجه قطعی و روشن شدن تفکرات اقتصادی دولت جدید، به رفتار محتاطانه خود ادامه دهند. کمی به اتفاقات 14 - 15 ماه اخیر فکر کنید. از آن ریزش دستوری و دست‌درازی‌های مکرر دولت به جیب شرکت‌ها و سیاست‌های پولی و ارزی بانک مرکزی گرفته تا یک جین جنگ و تحولات نظامی در منطقه و سر آخر فرود سخت رئیس‌جمهور ! بنابراین کمی هم باید حق داد که فعالین بازار تمرکز کافی در تصمیم‌گیری نداشته باشند و نگاه‌ها به روند معاملات بشدت کوتاه‌مدتی باشد.\nاما انتخابات روز جمعه و اخبار و تحولات پس از آن 4 پیام مهم برای کشور و اقتصاد داشت که در ادامه به این موارد اشاره خواهیم کرد و البته همین ابتدا این نکته را ذکر کنیم که نگاه ما به مسائل، سیاسی نبوده و صرفا به دنبال درک از فضای اقتصادی و اثرات این پیام‌ها بر روند بازار سرمایه هستیم.\nموضوع اول، مشارکت ضعیف 40 درصدی جامعه در انتخابات دوره چهاردهم بود. خوب است بدانید که میزان مشارکت در انتخابات سالهای 1388 تا 1403 یعنی طی 5 دوره اخیر به ترتیب 85 - 73 - 73 - 49 و 40 درصد بوده و این یک پیام واضح دارد ! در یکی از رقابتی‌ترین انتخابات‌‌های ریاست جمهوری که اصلاح‌طلب‌ها و اصولگرایان با همه اعوان و انصار خود در آن حضور داشتند، اکثریت ۶۰ درصدی مردم ایران از اصلاح‌‎طلب و اصولگرا عبور کردند و‌ برایشان فرقی ندارد چه کسی در پاستور بنشیند و این یعنی باید صدای اکثریت و مشکلات آنها به‌خصوص مشکلات معیشتی‌شان را شنید. چراکه ادامه این رویه منجر به ریزش مجدد آرا در دوره‌های بعدی خواهد شد. شک نکنید اگر همین بر و بچه‌های دهه 50 و 60 که بسیاری از مشکلات را با گوشت و پوست و استخوانشان تجربه کردند، داخل میدان این انتخابات نبودند، مشارکت در همین دوره هم اعداد و ارقام پائین‌تری را تجربه می‌کرد.\nموضوع دوم، جدال طیف اصولگرای تکنوکرات یعنی قالیباف با اصلوگرای پایداری یعنی جلیلی و عدم اجماع آنها در این دوره از انتخابات ریاست جمهوری بود. این موضوع می‌‎تواند دو علت داشته باشد. علت اول ولع رسیدن به قدرت و علت دوم جدا شدن طیف فکری این افراد و احذاب از یکدیگر که در نهایت باعث شد پزشکیان برنده این دعوا و ماجرا باشد و در دور اول انتخابات در جایگاه نخست بایستد. این مساله نیاز به نگاه سیاسی دارد و لذا از آنجا که ما تحلیلگر سیاسی نیستیم، خیلی این موضوع را باز نمی‌کنیم اما همینقدر بدانیم که ...\nمشاهده کامل پیش‌بینی بازار امروز ...\n",
        "persian_date": "1403-04-10 05:13:00",
        "date": 1719724380000,
        "key": "بورس",
        "url": "https://www.bourse24.ir/news/294422/پیش‌بینی-وضعیت-بورس-10-تیر-1403"
    },
    {
        "text": " بورس24 : خالص ارزش معاملات خرد به حدود 2,180 میلیارد تومان رسید که نسبت به چهارشنبه 13 درصد افزایش را تجربه کرد.\nحقیقی ها 83 میلیارد تومان از سهام و حق تقدم ها، 49 میلیارد تومان از صندوق های سهامی و 266 میلیارد تومان از صندوق های با درآمد ثابت خارج کردند.\nعمده ترین خریدهای حقیقی از حقوقی شامل بوعلی، خکشتی، ذوب، تاپیکو، فزر و ساوه بود. حقوقی ها بیشتر از کنور، وبملت، شپنا، وتجارت، فولاد و نوری حمایت کردند.\nشاخص کل با حدود 11 هزار واحد پیشروی به سطح 2 میلیون و 96 هزار واحد رسید که عمده رشد خود را مدیون نمادهای نوری، بوعلی، حکشتی، تاپیکو، شستا و فملی بود.\nشاخص هموزن هم بالغ بر 5 هزار واحد بالا رفت و به سطح 678 هزار واحد رسید. شاخص فرابورس نیز 141 واحد بر ارتفاع خود اضافه کرد.\n",
        "persian_date": "1403-04-09 13:10:00",
        "date": 1719666600000,
        "key": "بورس",
        "url": "https://www.bourse24.ir/news/294289/رشد-ارزش-معاملات-خرد"
    },
    {
        "text": "1) پیش‌بینی بازار ... \n بورس24 : امروز شنبه مصادف با نهم تیر ماه 1403 هجری شمسی در شرایطی به مصاف بازار نخستین روز کاری هفته با دامنه نوسان 6+- درصد می‌رویم که انتخابات برگزار شده و شمارش آرا به دقایق پایانی نزدیک می‌شود و تا این لحظه، آنچه مشخص شده این است که آقایان سعید جلیلی و مسعود پزشکیان در شمارش آرا شانه به شانه یکدیگر در حرکت بوده و ناگریز باید در انتظار برگزاری دور دوم انتخابات باشیم ...\nابتدا گریزی به بازار چهارشنبه داشته باشیم که بعد از تحرکات سه‌شنبه، یک روز خاص دیگر را پشت سر گذاشت و گویی برخی از معامله‌گران ریسک انتخابات را به جان خریدند. در این روز شاخص کل با رشد خوب 20 هزار واحدی تا ارتفاع دو میلیون و 85 هزار واحدی پیشروی کرد. ارزش معاملات با یک رشد دیگر به مرز کانال 3 همت (2.9 همت) نزدیک شد و تراز نقدینگی حقیقی‌ها برای دومین روز کاری متوالی خبر از برگشت بخشی از نقدینگی خارج شده داد. در این روز حقیقی‌ها حدود 210 میلیارد تومان به بازار تزریق نمودند.\nدر ادامه مروری بر رویدادهای هفته گذشته داشته باشیم ...\nدلار نیمایی با یک رشد اندک دیگر به مرز کانال 43 هزار تومانی رسید اما این رشد هنوز نتوانسته آنطور که باید و شاید تحلیلگران و معامله‌گران را متعاقد کند که سود شرکتها از این ناحیه تاثیر مثبت می‌گیرد. و اتفاق جالب اینکه باری دیگر شاهد برگشت دلار آزاد به کانال 60 هزار تومانی به واسطه ترس‌های دوگانه جنگ و انتخابات هستیم.\nرویداد دیگر کاهش نرخ سود اخزا است که پس از رسیدن به‌کانال 29 درصدی، فعلا به افت خود خاتمه داده اما یک اتفاق ویژه را این روزها شاهد هستیم و آن هم اینکه، بانک مرکزی با قدرت و پافشاری عجیبی در مسیر کاهش نرخ بهره گام برداشته و سیاست‌های آشکار و عمیقی را اجرایی کرده که حتی ممکن است آثار این تحولات انبساطی در ماه‌های بعد بیشتر مشخص شود.\nفراموش نکنید که دو رویدادِ منطقی شدن سیاست‌های نرخ بهره و نرخ ارز بواسطه اثر ماندگاری که دارد می‌تواند بخشی از چالش اعتمادزدایی از بازار را برطرف کرده و آن را بازگرداند.\nاما در بستر این دو رویداد، یک اتفاق مهم دیگر هم رخ داده که بسیاری معتقدند شیب آن از این پس تندتر و شرایط آن خاص‌تر خواهد شد و این اتفاق هم، رسیدن ابلاغیه هیات دولت به پالایشی‌ها بود که آنها را در مسیر شفاف‌سازی و تعدیل مثبت 10 تا 30 درصدی قرار داد. به نظر این موضوع از این بُعد اهمیت دارد که خبر درمانی را تبدیل به کدال کرده و نشان داد که اخبار می‌تواند تبدیل به واقعیت شود.\nو در پایان به بحث انتخابات می‌رسیم. تا این لحظه بر اساس آخرین اعلام وزارت کشور، از ...\nمشاهده کامل پیش‌بینی بازار امروز ...\n",
        "persian_date": "1403-04-09 05:56:00",
        "date": 1719640560000,
        "key": "بورس",
        "url": "https://www.bourse24.ir/news/294235/پیش‌بینی-وضعیت-بورس-9-تیر-1403"
    },
    {
        "text": "بورس 23: خالص ارزش معاملات خرد با 2 درصد افزایش نسبت به دوشنبه به 1,930 میلیارد تومان رسید. حدود 123 میلیارد تومان از سرمایه های خرد جذب سهام و حق تقدم ها و 93 میلیارد تومان جذب صندوق های سهامی شد. در صندوق های با درآمد ثابت اما خروج 221 میلیارد تومانی پول خرد صورت گرفت.\nنمادهای فولاد، وبملت، مادیرا، فزر، فسبزوار و شتران در صدر خریدهای حقیقی از حقوقی بودند. حقوقی ها عمدتا از خودرو، دامین و سامان حمایت کردند.\nشاخص کل عمدتا تحت تاثیر نمادهای فملی، فولاد، شپنا، شستا، نوری، وغدیر و وبملت بیش از 20 هزار واحد رشد کرد و به ارتفاع 2 میلیون و 85 هزار واحد دست یافت. شاخص هموزن هم 4,557 واحد رشد کرد و به محدوده 673 هزار واحد رسید. شاخص فرابورس نیز 203 واحد بر ارتفاع خود افزود و بالای سطح 22,303 واحد قرار گرفت.\n",
        "persian_date": "1403-04-06 13:19:00",
        "date": 1719407940000,
        "key": "بورس",
        "url": "https://www.bourse24.ir/news/294037/جذب-216-میلیارد-تومان-پول-خرد-توسط-سهام-و-صندوق-های-سهامی"
    },
    {
        "text": "1) پیش‌بینی بازار ... \n بورس24 : بازار دوشنبه را در حالی پشت‌ سر گذاشتیم که یکشنبه شب مصوبات دولت در رابطه با نرخ خوراک و فرآورده‌های پالایشی به شرکت‌های این گروه ابلاغ شده بود. بنابراین بازار به کمک این خبر و شفاف‌سازی اول وقت پالایشی‌ها، آغاز نسبتا خوبی داشت و از هر چه از دقایق ابتدایی معاملات بیشتر فاصله گرفت (با وجود در پیش بودن تعطیلی عید غدیر) و نزدیک شدن به بزنگاه انتخابات ریاست جمهوری، سمت و سوی تقاضا بهتر شد. هر چند که نگرانی نسبت به‌ عدم حصول نتیجه مثبت از انتخابات و یا دو مرحله‌ای شدن آن به همراه نگرانی از بابت جنگ و درگیری احتمالی میان اسرائیل و لبنان، مانعی برای جسارت بیشتر معامله‌گران بود اما به هر جهت فضای بازار دوشنبه به مراتب بهتر از انتظار پیش رفت و لذا در پایان معاملات این روز، شاخص کل با رشد نسبتا خوب 14 هزار واحدی تا ارتفاع دو میلیون و 65 هزار واحدی پیشروی کرد. ارزش معاملات نیز تحت تاثیر بهبود نسبی بازار با رشد 16 درصدی به 2.8 همت رسید و رقمی بالغ بر 300 میلیارد تومان از پولهایی که طی روزهای اخیر خارج شده بود، به گردونه معاملات بازگشت ...\nبحث امروز را از موضوع جنگ آغاز می‌کنیم. همانطور که در گزارش صبح یکشنبه هم اشاره شد، جنگ احتمالی در لبنان به عنوان ریسک جدیدی معرفی شده و تبدیل به چالش جدیدی برای بازار شده است. البته شاید این بار ترس از جنگ لبنان مقداری کمتر باشد و میزان واکنش به این جدال، اندازه درگیری غزه و اسرائیل و حتی رویایی مستقیم ایران با این رژیم متخاصم صهیونیستی نباشد؛ چراکه بازار یک بار صفر تا صد این ماجرا را در ماه‌های اخیر تجربه کرده و با اتفاق ناشناخته‌ شده‌ای مواجه نیست. البته که مشکل اصلی بازار نبود نقدینگی است و طبیعتا اگر پول قوی در بازار حضور داشت، می‌توانست به‌سادگی از روی مین‌های جنگی عبور کند. ضمن اینکه تصور می‌کنیم یا بهتر است بگوئیم امیدواریم که آن قوه عاقله‌ای که بسیار حساب‌شده به اسرائیل واکنش نشان داد، در برابر اتفاقات احتمالی در لبنان هم رفتار کنترل‌شده‌ای داشته باشد. بنابراین با این مفروضات اینچنین می‌توان برداشت کرد که جنگ حزب‌الله و اسرائیل ریسک کوچکی نیست اما اثرات آن احتمالا کمتر از دفعات قبل باشد و البته باز هم تکرار می‌کنیم که این شانس ماست که بحران پا از روی خرخره بورسی‌ها گذاشته و دست از سر کچل ما بر نمی‌دارد ... !\nالبته این سکه یک روی خوش هم دارد. و آن هم اینکه، اگر جنگ جدید یا عجیبی رخ ندهد و نتیجه انتخابات هم خارج از تصور پیش نرود، با توجه به تغییر نسبی ریل سیاستگذاری پولی و ارزی و در نظر گرفتن نقدینگی تجهیز شده بیش از 2 همتی دو صندوق اهرمی جدید، بازار پتانسیل جذب جریان نقدینگی و جبران سریع بخشی از اتفاقات و ریزش‌های تلخ اخیر را دارد. پس در عین اینکه ریسک‌ها و خطرها کم نیست، اتفاقات و احتمالات مثبت هم وجود دارد منتهی از آنجا که طی این سالها، خبرهای منفی و بحران دست از سر بازار برنداشته، طبیعی است که در چنین مقطعی بازار به اخبار منفی وزن بیشتری داده و خود را برای بحران‌های بعدی آماده و تجهیز کند. بنابراین در یک مقطع حساس قرار داریم و به نوعی فرار یا قرار آن هم با اعتبار یا بدون اعتبار نقش بااهمیتی در بازدهی پیش رو آن هم در یک بازه کوتاه دو سه هفته‌ای (نهایتا تا پایان تیرماه) دارد.\nاما با این مقدمه باری دیگر به سراغ انتخابات می‌رویم که این روزها همه چیز را به خود گره زده و هر لحظه با اخبار و حواشی که می‌رسد موازنه افراد حاضر در آن را برای پیروزی تغییر می‌دهد. و البته نکته خاصی که باید توجه داشت این است که ...\nمشاهده کامل پیش‌بینی بازار امروز ...\n",
        "persian_date": "1403-04-06 05:09:00",
        "date": 1719378540000,
        "key": "بورس",
        "url": "https://www.bourse24.ir/news/293966/پیش‌بینی-وضعیت-بورس-6-تیر-1403"
    },
    {
        "text": "به گزارش کدال نگر بورس24 ، شرکت بورس اوراق بهادار تهران در مدت 3 ماهه منتهی به خرداد 1403 حدود 100 میلیارد تومان درآمد به دست آورد. درآمد خرداد ماه حدود 27 میلیارد تومان بود و نسبت به اردیبهشت کاهش داشت.\n\n",
        "persian_date": "1403-04-04 17:49:00",
        "date": 1719251340000,
        "key": "بورس",
        "url": "https://www.bourse24.ir/news/293912/«بورس»-در-3-ماهه-چقدر-درآمد-ساخت؟"
    },
    {
        "text": " بورس24 : خالص ارزش معاملات خرد با افت اندک 1 درصدی نسبت به دیروز به محدوده 1,890 میلیارد تومان رسید. بیشترین معاملات در گروه های خودرو و ساخت قطعات، فلزات اساسی و محصولات شیمیایی انجام شد.\nتراز پول خرد بازار پس از 14 روز متوالی خروج پول، امروز مثبت شد و به ورود 96 میلیارد تومان از سرمایه های خرد بازار ختم شد. نمادهای شتران، نوری، وخارزم، ونوین، شبندر، فولاد، بوعلی، خگستر، پترول و ومدیر در راس خریدهای حقیقی از حقوقی قرار داشتند.\nحقوقی ها عمدتا از فملی، خساپا، وبصادر، خوساز، سامان، خودرو، شستا، وتجارت و وبانک حمایت کردند.\nشاخص کل بیش از 14 هزار واحد بالا رفت و به سطح 2 میلیون و 65 هزار واحد رسید. فملی، فولاد، شستا، نوری، شپنا، شبندر و شتران عمده ترین نقش را در این روند صعودی ایفا کردند. شاخص هموزن هم با افزایش حدود 3 هزار واحدی به محدوده 668 هزار واحد دست یافت. بر ارتفاع شاخص فراورس هم 142 واحد افزوده شد و تا ارتفاع 22,101 واحد رشد کرد.\n",
        "persian_date": "1403-04-04 13:00:00",
        "date": 1719234000000,
        "key": "بورس",
        "url": "https://www.bourse24.ir/news/293806/تزریق-پول-خرد-به-بازار-پس-از-14-روز"
    },
    {
        "text": " بورس24 : محمدامین قهرمانی، معاون پذیرش بورس تهران از آمادگی ۵ شرکت برای عرضه اولیه در بورس تهران خبر داد و اعلام کرد: اکنون ۲۰ شرکت در حال انجام اقدامات لازم برای درج نماد هستند.\nمحمدامین قهرمانی، به برنامه‌های بورس تهران برای انجام عرضه‌های اولیه در بازار سهام اشاره کرد و گفت: اکنون ۵ شرکت از آمادگی لازم برای عرضه اولیه در بورس تهران برخوردارند.\n‎وی اظهار داشت: در وضعیت فعلی ارزش‌گذاری ۲ شرکت انجام شده و با توجه به اجرای اقدامات مربوطه این شرکت‌ها از آمادگی لازم برای عرضه در بورس برخوردارند.\n‎قهرمانی خاطرنشان کرد: اکنون در انتظار تعیین تکلیف شرایط بازار و برنامه‌ریزی‌ها در راستای عرضه اولیه هستیم.\n‎ معاون پذیرش بورس تهران ادامه داد: فعلا پذیرش شرکت‌ها برای عرضه اولیه در حال انجام بوده و هیچ تواقفی در انجام اقدامات مربوط به پذیرش و درج نماد شرکت‌ها صورت نگرفته است.\n‎وی به اقدامات انجام شده از سوی بورس تهران برای انجام هر چه سریع‌تر شرکت‌ها در بازار اشاره کرد و گفت: از ابتدای سال جاری تاکنون تعداد ۴ جلسه هیات پذیرش در بورس تهران برگزار شد و ۲ شرکت پروژه به دنبال تامین مالی از طریق این بازار هستند.\n‎به گفته معاون پذیرش بورس تهران، اکنون تعداد ۲۰ شرکت در حال انجام اقدامات لازم برای درج نماد هستند.\n‎وی تاکید کرد: برنامه بورس تهران، عرضه اولیه ۱۵ شرکت در بازار است اما در ابتدا باید وضعیت حاکم بر معاملات بازار مورد ارزیابی قرار بگیرد و پس از آن تصمیمات لازم در این زمینه اتخاذ شود.\n‎قهرمانی در پایان گفت: اگر شرایط بازار اجازه دهد علاوه بر شرکت پروژه‌ها، عرضه اولیه تعداد قابل توجهی شرکت در بورس تهران انجام خواهد شد.\n",
        "persian_date": "1403-04-04 09:57:00",
        "date": 1719223020000,
        "key": "بورس",
        "url": "https://www.bourse24.ir/news/293750/برنامه‌های-بورس-تهران-برای-عرضه-اولیه-شرکت‌ها-تا-پایان-سال-۱۴۰۳--آمادگی-۵-شرکت-برای-عرضه-اولیه-در-بازار-سرمایه"
    },
    {
        "text": "1) پیش‌بینی بازار ... \n بورس24 : در شرایطی به مصاف معاملات سومین روز کاری هفته می‌رویم که بازار دیروز با عرضه‌های بیشتری روبرو شد و به نظر این موضوع هم طبیعی بود؛ چراکه در نیمه دوم بازار شنبه فضای تقاضا خیلی خوب پیش نرفت و رنگ سبز شاخص همان ضرب‌المثل معروف \"صورت خود را با سیلی سرخ نگه داشتن\" بود ! ترس از نتایج انتخابات و دو مرحله‌ای شدن آن و نگرانی نسبت به آغاز جنگ و درگیری‌های جدید در خاورمیانه (رویارویی لبنان و اسرائیل) باعث شده تا فضای بازار چندان باب میل سهامداران پیش نرود. البته در این بین سررسید شدن قراردادهای اختیار معامله خودرو هم بی‌تاثیر نبود. رویدادی که در دوره‌های رکود، هر ماه گریبان بازار را گرفته و سازمان تدبیری برای رفع این معضل ندارد. با این حال فضا در نیمه دوم بازار به کمک حمایت از برخی سهام بزرگ و شاخص‌ساز کمی بهتر شد و در نهایت این دماسنج پرحاشیه با رشد مصنوعی 3.500 واحدی در ارتفاع دو میلیون و 51 هزار واحدی قرار گرفت. ارزش معاملات کماکان محدود بوده و باری دیگر شاهد شدت گرفتن خروج پول از بازار (خروج 330 میلیارد تومان) هستیم.\nدومین روز کاری از تیر را در حالی پشت سر گذاشتیم که تقریبا همه به این موضوع واقفند که تابستان پرخبر و پر حادثه‌ای در پیش است و البته تیر مهمترین ماه این فصل و شاید مهمترین ماه سال 1403 باشد. در این ماه و تا پایان هفته جاری ذهن بازار درگیر انتخابات ریاست جمهوری خواهد بود و البته نیم‌نگاهی به کدال و گزارش‌های ماهانه خواهد داشت، از طرف دیگر تحولات و درگیری در لبنان و البته مناظره داغ انتخاباتی بایدن و ترامپ در آن سوی دنیا را داریم. در این بین شرکت‌ها گروه گروه سوار اتوبوس شده و تالار شیشه‌ای سعادت‌آباد را به مقصد مجمع سالانه ترک می‌کنند.\nهمچنین از هفته آتی دامن بازار بلند شده و از 2+- درصد به 6+- درصد خواهد رسید. پس از انتخابات بازار درگیر تشکیل کابینه دولت چهاردهم می‌شود و در پایان ماه به مصاف گزارش‌های میان‌دوره‌ای (عمدتا 3 ماهه) خواهیم رفت. البته در این بین بحث قطعی برق صنایع، چالش‌های اعلام سیاست‌های جدید و چند رویداد ریز و درشت دیگر نظیر تحولات پولی و ارزی بانک مرکزی را هم داریم که باعث می‌شود تیر ماه یکی از پر حادثه‌ترین و داغ‌ترین ماه‌های سال لقب بگیرد. لذا به شکل واضحی روشن است که روزهای آسانی در پیش نیست اما همینکه از آن بهار تلخ و افتضاح خلاص شدیم، جای شکر و امیدواری دارد ... !!\nبنابراین طبیعی است که بسیاری از فعالین بازار منتظر تعیین تکلیف دولت جدید، تفکرات خاص و سیاست‌های احتمالی جدید باشند و لذا خیلی بی‌گدار به آب نزنند. و اتفاقا در این فضا این حقوقی‌ها هستند که بیشترین محافظه‌کاری و بی‌تفاوتی به شرایط بازار را دارند و لذا یکی از دلایل افت جدی حجم معاملات هم همین مساله است ! چراکه بعید نیست با اتفاقات پیش رو شاهد تغییرات مدیریتی و تعویض برخی از مدیران در شرکت‌های بزرگ چندرشته‌ای و سرمایه‌گذاری و همچنین تامین اجتماعی و صندوق بازنشستگی باشیم. در مجموع بازار تحت تاثیر و فشار دو جریان است که اولی را عنوان کردیم و حال به سراغ مورد دیگر می‌رویم.\nموضوع نسبتا مهم دوم، جنگ احتمالی در لبنان است که به عنوان ریسک جدیدی معرفی شده و دست و پای بازار را قفل و زنجیر کرده. انصافا ما بورسی‌ها چقدر بدشانس و بخت‌برگشته‌ایم که چالش‌ها یکی پس از دیگری می‌رسند و هنوز چالش قبلی از در بیرون نرفته، چالش جدید او را هل داده و به جان بازار می‌افتد ! البته بازار هنوز جنگ قبلی و واکنش تلخ به تحولات و درگیری‌ها را فراموش نکرده. در آن مقطع اسرائیل به کنسولگری ما حمله کرد و در ادامه حملات موشکی ایران به مواضعی از رژیم صهیونیستی را داشتیم و به نوعی یک رویایی و تقابل مستقیم را تجربه کردیم. بنابراین بازار یک بار صفر تا صد این ماجرا را در ماه‌های اخیر تجربه کرده و لذا شاید این بار ترس جنگ احتمالی کمتر از دفعات قبل باشد و آن قدرت عاقلی که موشک‌ها را حساب‌شده به آن طرف مرزها شلیک کرد، این بار نیز رفتار حساب‌شده‌ای بروز دهد و خیلی درگیر جنگ نشویم. البته این آرزوی ماست و در دنیای سیاست و قدرت کسی برای ما تره هم خرد نمی‌کند.\nاما به بازار برگردیم؛ جایی که معامله‌گران و سهامداران کماکان نیم‌نگاه به همان چند ستونی دارند که در گذشته بارها عنوان شده است. نرخ بهره، دلار نیما، اخبار و تحولات گروه خودرو و پالایش و در نهایت انتخابات. در گروه خودرو ...\nمشاهده کامل پیش‌بینی بازار امروز ...\n",
        "persian_date": "1403-04-04 05:08:00",
        "date": 1719205680000,
        "key": "بورس",
        "url": "https://www.bourse24.ir/news/293721/پیش‌بینی-وضعیت-بورس-4-تیر-1403"
    },
    {
        "text": " بورس24 : خالص ارزش معاملات خرد با 10 درصد افزایش نسبت به دیروز مجددا به بالای 1,9 همت رسید. حقیقی ها 335 میلیارد تومان از سهام و حق تقدم ها خارج کردند. تراز پول خرد صندوق های سهامی مثبت 564 میلیون تومان بود.\nنمادهای نوری، فزر، زکشت، بوعلی و ساوه در صدر خریدهای حقیقی از حقوقی قرار گرفتند و حقوقی ها عمدتا از وبملت، خاور، شستا، وتجارت، وبصادر و فسبزوار حمایت کردند.\nشاخص کل بیش از 4 هزار واحد بالا رفت و به سطح 2 میلیون و 52 هزار واحد رسید. فملی، کگل، نوری، وامید، بوعلی و فولاد بیشترین سهم را در این افزایش ارتفاع داشتند. شاخص فرابورس به رشد 14 واحدی رضایت داد. شاخص هموزن اما 170 واحد منفی خورد.\n",
        "persian_date": "1403-04-03 13:07:00",
        "date": 1719148020000,
        "key": "بورس",
        "url": "https://www.bourse24.ir/news/293655/ادامه-معاملات-بی-رمق-بورس"
    },
    {
        "text": " بورس24 : شاخص کل بورس تهران با گذشت 3 ماه از سال افت 6.9 درصدی را از خود به نمایش گذاشت تا یکی از بدترین دوره های عملکردی را نمایان کرده باشد.\nمیزان افت شاخص بورس در ماهی که کشور رئیس جمهور نداشت ، یعنی اردیبهشت ماه 3.3 درصد بوده است.\nدر این 3 ماه شاهد رشد 7.9 درصدی شاخص صنعت منسوجات و قرار گرفتن این شاخص در صدر جدول بازدهی ها بودیم.همچنین رتبه دوم نیز نصیب شاخص صنعت رایانه با رشد 2.4 درصد شد تا تنها همین دو شاخص طی این 3 ماه بازدهی مثبت داشته باشند.\nدر طرف دیگر شاخص صنعت زغال سنگ طی سه ماه ریزش 33.6 درصدی داشت و بیشترین افت شاخص ها را به همراه داشت.\nشرح شاخص\n28 اسفند 1402\n30 خرداد 1403\n30 اردیبهشت 1403\nدرصد بازدهی یک ماهه خرداد به نسبت اردیبهشت\nدرصد بازدهی 3ماهه\nمحصولات فلزی\n275434\n214839\n233133\n7.8-\n22-\nمواد دارویی\n188196\n166872\n175052\n4.7-\n11.3-\nانبوه سازی\n17074\n15283\n16575\n7.8-\n10.5-\nرایانه\n82619\n84619\n85271\n1-\n2.4+\nماشین اآلات\n377728\n346970\n355314\n2.4-\n8.1-\nفرآورده های نفتی\n10326870\n9243034\n9791934\n5.6-\n10.5-\nکانی فلزی\n512728\n478049\n488515\n2.1-\n6.7-\nکانی غیر فلزی\n66537\n52808\n56440\n6.4-\n20.6-\nغذایی به جز قند\n58599\n51585\n54034\n4.5-\n12-\nزغال سنگ\n61382\n40730\n42302\n3.7-\n33.6-\nخودرو\n338782\n280149\n284987\n1.7-\n17.3-\nقند و شکر\n213605\n173147\n184038\n5.9-\n18.9-\nحمل و نقل\n65118\n55605\n59258\n6.2-\n14.6-\nوسایل ارتباطی\n61758\n46849\n50190\n6.6-\n24.1-\nسایر مالی\n15593\n14131\n14838\n5-\n9.4-\nانتشار و چاپ\n1891294\n1743870\n1805561\n3.4-\n7.8-\nمحصولات کاغذی\n78075\n60794\n66201\n8.2-\n22.1-\nفلزات اساسی\n1773303\n1711594\n1753320\n2.4-\n3.5-\nشیمیایی\n172145\n160928\n170908\n5.8-\n6.5-\nدستگاه های برقی\n6424140\n5534910\n5794142\n4.5-\n13.8-\nسرمایه گذاری ها\n27940\n26703\n27001\n1.1-\n4.4-\nزراعت\n346345\n285116\n296454\n3.8-\n17.6-\nلاستیک\n507929\n481280\n462873\n3.8+\n5.2-\nچند رشته ای صنعتی\n307196\n302273\n307720\n1.8-\n1.6-\nرادیویی\n6074\n4895\n5203\n5.9-\n19.4-\nفنی مهندسی\n7899\n6467\n6915\n6.9-\n18.1-\nکاشی و سرامیک\n69585\n58657\n62541\n6.2-\n15.7-\nبیمه\n107221\n101089\n106975\n5.5-\n5.7-\nمنسوجات\n19062\n20567\n21881\n6-\n7.9+\nمالی\n1917732\n1795664\n1790401\n0\n6.4-\nسایر معادن\n512250\n490486\n422059\n13.9+\n4.2-\nاستخراج نفت\n4624\n3929\n4153\n5.4-\n15-\nمحصولات چرمی\n38569\n29188\n32703\n10.7-\n24.3-\nسیمان\n25210\n23730\n24205\n2-\n5.8-\nبانک ها\n9144\n8487\n8226\n3+\n7.2-\nبرق و گاز و آب و بخار\n4640\n4465\n4543\n1.7-\n3.8-\nاداره بازارهای مالی\n1261\n1083\n1136\n4.6-\n14.1-\nاطلاعات و ارتباطات\n796\n647\n695\n7.4-\n18.7-\nخرده فروشی به جز وسائل نقلیه\n2598\n2460\n2507\n1.9-\n5.3-\nشاخص کل\n2195092\n2043980\n2112560\n3.3-\n6.9-\n",
        "persian_date": "1403-04-03 10:41:00",
        "date": 1719139260000,
        "key": "بورس",
        "url": "https://www.bourse24.ir/news/293636/وضعیت-بورس-در-ماهی-که-کشور-رئیس-جمهور-نداشت..."
    },
    {
        "text": "1) پیش‌بینی بازار ... \n بورس24 : در شرایطی به مصاف معاملات دومین روز کاری تابستان می‌رویم که بازار شنبه پس از چند روز تعطیلی و مشاهده کشمکش نامزدهای انتخاباتی در مناظره‌های تلویزیونی پایان هفته، متعادل و تا حدودی کرخت آغاز کرد. معامله‌گران از یکسو جذابیت قیمت‌ها، کاهش نرخ بهره و رشد خزنده دلار نیمایی را می‌دیدند و از سوی دیگر نگران اخبار سیاسی مبنی بر قرار گرفتن نام سپاه در فهرست سازمان‌های تروریستی کانادا و تحولات انتخاباتی بودند و لذا بی‌انگیزگی در فضای معاملات باعث شد تا سمت و سوی مشخصی را شاهد نباشیم. بنابراین شاخص کل با رشد اندکی در ارتفاع دو میلیون و 48 هزار واحدی قرار گرفت. حجم و ارزش معاملات کماکان ضعیف و حول محور 2.5 همت در نوسان است و خبری از ورود جریان نقدینگی نیست.\nبه نظر می‌رسد بازار در حال تجربه یک موج کوتاه است؛ این موج در حالی ایجاد شده که دو جریان بیش از هر زمان دیگری چراغ سبز خوب و پررنگی به بازار نشان می‌دهد. اولین جریان نرخ بهره است؛ نرخ سود این اوراق که طی هفته‌های گذشته با پرش جدی تا سطوح ۳7 - 38 درصدی رشد کرده بود، به‌یکباره با مداخله بانک مرکزی تا مرز کانال ۳۰ درصدی عقب نشست. جریان دوم، نرخ دلار نیماست که اگرچه بسیار کُند و غیرقابل قبول حرکت می‌کند اما به‌ هر جهت استمرار این رشد و رسیدن آن به مرز کانال ۴۳ هزار تومانی، اتفاق بدی نیست. البته هنوز خبری از ورود جریان قوی پول به بازار نیست و مطابق انتظار شاهد تماشاچی بودن بسیاری از معامله‌گران هستیم. به نظر این جریان زمانی در مسیر برگشت قرار می‌گیرد که سیگنال قوی‌تر از تحولات سیاسی به ویژه انتخابات پیش رو بگیرد. بنابراین این چنین می‌توان نتیجه گرفت که بازار بهانه‌های مختلفی برای رشد دارد اما به دنبال فراهم شدن این بستر و گرفتن انگیزه است.\nاما بحث امروز را در 4 حوزه پیش می‌بریم. بحث اول جریان مهم نرخ سود است که سیاستگذار پس از ماه‌ها تصمیم به چرخش از تصمیمات غیرمعقول و غیرمنطقی خود گرفت و تا حدودی از سیاست‌های انقباضی خود کاست. علاوه بر این، گشایش سررسیدهای بلندمدت تزریق نقدینگی، نکته با اهمیت دیگری در رفتار بانک مرکزی است که دست بانکها را در سپرده‌گیری و پرداخت سود سپرده بازتر می‌کند و کمی از فشار روی تراز بانکها می‌کاهد. برخی معتقدند فرزین قصد دارد در این مدت کوتاه گندی به اقتصاد زده را جمع و جور کند. اگرچه آسیبی که او به اقتصاد و بنگاه‌ها و زندگی مردم یک جامعه زده با این موارد قابل جبران نیست اما به‌ هر جهت برگشت به شرایط قبل هم اتفاق بدی نیست.\nموضوع دوم مربوط به پذیره‌نویسی دو صندوق اهرمی جدید در بازار است. هر کدام از این صندوق‌ها حدود یک همت (جمعا 2 همت) واحد ممتاز به فروش رساندند. چند روز بعد از این پذیره‌نویسی، این دو صندوق با دریافت مجوز فعالیت شروع به خرید سهام خواهند کرد. با توجه به برنامه مدیران این دو صندوق پیش‌بینی می‌شود با فروش واحدهای عادی، دو صندوق در مجموع بیش از 3 همت نقدینگی وارد بازار کرده و اقدام به خرید سهام کنند. پذیره‌نویسی ممکن است چند روز فشار به بازار وارد کند اما با فاصله چند روز فشار خرید مناسبی وارد بازار خواهد شد.\nموضوع سوم بحث ...\nمشاهده کامل پیش‌بینی بازار امروز ...\n",
        "persian_date": "1403-04-03 05:21:00",
        "date": 1719120060000,
        "key": "بورس",
        "url": "https://www.bourse24.ir/news/293623/پیش‌بینی-وضعیت-بورس-3-تیر-1403"
    },
    {
        "text": " بورس24 : خالص ارزش معاملات خرد با کاهش 8 درصدی نسبت به روز معاملاتی قبل به محدوده 1,720 میلیارد تومان رسید. لقب پرمعامله ترین گروه ها به خودرو و ساخت قطعات، فلزات اساسی و محصولات شیمیایی تعلق گرفت.\nحقیقی ها 193 میلیارد تومان از سهام و حق تقدم ها بیرون بردند.\nنمادهای وبانک، نوری، وخارزم، پکرمان، بوعلی، زکشت، خزامیا، گدنا و کرومیت در راس حمایت های حقیقی و بیشترین خریدهای آن ها از حقوقی ها قرار داشتند.\nشاخص کل بیش از همه تحت تاثیر مثبت نمادهای نوری، فملی، بوعلی، فولاد، وامید و ومعادن قرار داشت و حدود 4 هزار واحد بالا رفت و به 2 میلیون و 47 هزار واحد رسید.\nشاخص هموزن به رشد 242 واحدی بسنده کرد. شاخص فرابورس هم فقط 65 واحد بالا رفت.\n",
        "persian_date": "1403-04-02 12:57:00",
        "date": 1719061020000,
        "key": "بورس",
        "url": "https://www.bourse24.ir/news/293574/افت-دوباره-ارزش-معاملات-خرد"
    },
    {
        "text": "1) پیش‌بینی بازار ... \n بورس24 : بازار چهارشنبه با وجود قرار گرفتن در روزهای پایانی هفته، رفتار بهتر و منطقی‌تری داشت و بشدت از تعداد نمادهایی که در دامنه منفی معامله می‌شدند و یا با صف فروش همراه بودند، کاسته و بر تعداد نمادهای مثبت (به ویژه در یکساعت پایانی معاملات) افزوده شد. البته بازار کماکان به دنبال یک انگیزه قوی می‌گردد و هنوز نتوانسته از خبرهای مثبتی که طی روزهای اخیر منتشر شد، سیگنال قوی بگیرد و یا اگر هم گرفته به دلیل ناامیدی ایجاد شده، ناکارآمدی ماه‌های گذشته و خروج سنگین پول طی هفته‌های اخیر نتوانسته رفتار شایسته‌ای در قبال این اخبار نشان دهد.\nیکی از مهم‌ترین دلایلی که بازار چهارشنبه فضای بهتری داشت این بود که چرخش جدی‌تری در رفتار بانک مرکزی دید و این تصور ایجاد شد که این بانک از سیاست شدیدا انقباضی خود فاصله گرفته و در حال تزریق پول است. بنابراین فضا کمی رو به بهبود رفت و شاخص کل با رشد خفیف 8 هزار واحدی در ارتفاع دو میلیون و 44 هزار واحدی قرار گرفت. ارزش معاملات با وجود محدودیت دامنه نوسان با رشد نسبتا خوبی به 2.8 همت رسید و خروج پول از بازار (حتی برای یک روز هم که شده) متوقف شد !\nبا کشیدن سوت پایان معاملات چهارشنبه، به نقطه پایانی یکی از تلخ‌ترین بهارها رسیدیم. بورس تهران بهار 1403 را با شعار «جهش تولید با مشارکت مردم» و در ارتفاع 2.2 میلیون واحد آغاز کرد و بعد از یک رشد 2 - 3 روزه وارد فستیوالی از بحران‌های سیاسی و اقتصادی شد و بشدت آسیب دید ! بازاری که زمستان 1402 درگیر سیاست‌های ارزی و پولی بانک مرکزی بود و از سوی دیگر چشم به درگیری‌های منطقه‌ای داشت، به یکباره درگیر جنگ و حواشی آن شد و هنوز از تحولات نظامی عبور نکرده بود که با اثرات سیاست‌های مخرب دولت روبرو شد و لذا در این بازه زمانی 90 روزه، اتفاقاتی نبود که تجربه نکرده باشیم. در ادامه نگاهی به مهمترین خبرهای این فصل عجیب و پرحاشیه خواهیم داشت. \nمشاهده کامل پیش بینی بازار امروز ...\n",
        "persian_date": "1403-04-02 05:16:00",
        "date": 1719033360000,
        "key": "بورس",
        "url": "https://www.bourse24.ir/news/293530/پیش‌بینی-وضعیت-بورس-2-تیر-1403"
    },
    {
        "text": " بورس24 : خالص ارزش معاملات خرد با رشد حدود 26 درصدی نسبت به دیروز به بالای 1,9 همت رسید. پرمعامله ترین گروه ها به ترتیب خودرو و ساخت قطعات، فلزات اساسی و محصولات شیمیایی بودند.\nحجم پول خرد خارج شده از بازار به 179 میلیارد تومان تقلیل یافت.\nفولاد، کالا، کپشیرح، وبانک، شپنا، تپمپی، پکرمان، تاپیکو، شستا و فسبزوار در راس خریدهای خرد قرار داشتند. حقوقی ها عمدتا ثفارس، شاراک، ثپردیس، خودرو، فخوز، دامین، بتهران و شگویا خریدند.\nشاخص کل حدود 8 هزار واحد بالا رفت و به سطح 2 میلیون و 44 هزار واحد رسید. فولاد، فملی، شستا، شپنا، شبندر و وغدیر بیشترین اثر مثبت و فخوز عمده ترین تاثیر منفی را بر آن گذاشتند.\nشاخص هموزن هم 596 واحد رشد کرد و بدون تغییر قابل توجهی نسبت به دیروز در ارتفاع 665 هزار واحد ایستاد. شاخص فرابورس هم به افزایش 84 واحدی رضایت داد.\n",
        "persian_date": "1403-03-30 12:55:00",
        "date": 1718801700000,
        "key": "بورس",
        "url": "https://www.bourse24.ir/news/293433/پایان-سبز-برای-آخرین-روز-معاملاتی-بهار"
    },
    {
        "text": "1) پیش‌بینی بازار ... \n بورس24 : در شرایطی به مصاف معاملات آخرین روز کاری هفته و آخرین روز کاری فصل بهار می‌رویم که بازار دیروز هم با وجود خبرهایی نظیر مهلت گرفتن یکساله دو شرکت ایران‌خودرو و سایپا برای خروج از ماده 141، کاهش مجدد نرخ سود اخزا، سوت پایان تصمیم‌گیری «بند س تبصره ۶ قانون بودجه ۱۴۰۳» به نفع بازار سرمایه، افزایش دامنه نوسان کلیه سهام (به غیر از بازار پایه) تا سطح 6 درصد از تاریخ 9 تیرماه و واریز 800 میلیارد تومان پول توسط صندوق توسعه ملی به صندوق تثبیت، خوب پیش نرفت و خونریزی و قربانی شدن سهام در راستای به جا آوردن آداب عید قربان ادامه داشت ! مدت‌ هاست که بازار توجهی به اخبار مثبت ندارد و هر تعادلی را فرصت فروش قلمداد می‌کند و لذا در معاملات روز گذشته، شاخص کل با یک افت 9 هزار واحدی دیگر تا ارتفاع دو میلیون و 36 هزار واحدی عقب نشست. ارزش معاملات حول محور 2 همت در نوسان است و خروج نقدینگی از بازار بواسطه بی‌تفاوتی سیاستگذار به شرایط موجود ادامه دارد.\nحکایت این روزهای بازار حکایت فردی است که سالها در زندان بوده و حالا با نزدیک شدن به ماه‌ها و هفته‌های پایانی برای رهایی از این وضعیت، در حال خط کشیدن روی دیوار سلولی است که مدتها در آن زندانی بوده؛ اما هیچکس نمی‌داند چه چیزی در انتظار بازار است و فردای انتخابات و آزادی از این فکر و خیال‌ چه شرایطی برای او رقم خواهد خورد. اما به هر جهت شاید اتمام این بلاتکلیفی و خروج از این حصار بتواند عاملی برای تحرکات بهتر در بازار باشد. طبق خط‌کشی روزهای اخیر، 5 خط دیگر باقی مانده تا به روز جمعه و انتخابات برسیم و احتمالا شنبه صبح مصادف با 9 تیر ماه، بازار با دامنه نوسان 6 درصد و رئیس‌جمهور جدید مواجه خواهد بود.\nدر بازار می‌بینیم که با وجود برخی خبرهای مثبت باز هم بسیاری از سهامداران ریسک حضور را نپذیرفته و تمایلی به خرید ندارند. این دیدگاه ناشی از ترس نسبت به وقوع تصمیمات احتمالی تلخ‌تر توسط فردی است که قرار است بر سکان ریاست قوه مجریه بنشیند. اما واقعا بازار در این 3 سال علی‌الخصوص در یکسال اخیر بدترین شرایط را تجربه کرده؛ از نرخ بهره 40 درصدی و سرکوب دلار نیما گرفته تا دست‌درازی‌های مکرر دولت به جیب صنایع و شرکتها، اصرار بر قیمت‌گذاری دستوری، دو جین جنگ و سقوط یک بالگرد ... !\nدر دوره‌ای قرار داشتیم / داریم که بی‌تدبیری و بی‌کفایتی در تصمیم‌گیری‌های کلان اقتصادی در مورد شرکت‌ها به اوج خود رسید. البته طرز تفکر افرادی همچون جلیلی، زاکانی و یا قاضی‌زاده با مشاورین جاهلی همچون جبرائیلی می‌تواند ضربه دیگری به بدنه نحیف و آسیب‌دیده بازار باشد و اتفاقا معتقدیم یکی از دلایل قرار گرفتن بازار در مسیر افت و قفل شدن، ناشی از ترس رسیدن به قدرت طرز تفکر همین افراد است. سیاستگذار نشان داده که همواره برگ‌هایی برای ضربه زدن بیشتر به اقتصاد دارد اما واقعا چیزی که این مدت تجربه کرده‌ایم، سخت‌ترین و تلخ‌ترین اتفاقات برای اقتصاد و بازار بوده است.\nاما مجددا به بحث انتخابات می‌رسیم. نزدیک به یک ماه از سانحه فرود سخت می‌گذرد و بازار همواره درگیر این موضوع بوده و ناچارا این چند روز را هم باید تحمل کرد تا بلکه با روشن شدن رئیس‌جمهور جدید، فضا کمی تغییر کند. اما دوشنبه شب نخستین مناظره نامزدهای انتخاباتی برگزار شد. تا پیش از این برنامه تصور می‌کردیم که جدال این افراد با یکدیگر و مطالبی که مطرح می‌شود می‌تواند کمی هیجان ایجاد کرده و عاملی برای تحرک بیشتر در بازار باشد اما انصافا 4 ساعت وقت و زمان صرف برنامه‌ای شد که خروجی خاصی نداشت. از برنامه‌ریزی ضعیف صدا و سیما و نحوه زمان‌بندی برای پاسخ به پرسش‌ها گرفته تا کاندیدهایی که نه‌تنها پاسخگوی سوالات مطرح شده کارشناسان نبودند که در بیان اعداد و ارقام هم حرفی برای گفتن نداشتند و صرفا در برخی از پارت‌ها به گیج یکدیگر رفتند.\nبه قول دوستی، شاید بتوان پذیرفت که هر یک از این افراد به دلیل مشغله کاری که دارند، خیلی روی مباحث اقتصادی نظیر نقدینگی و تورم و کسری بودجه و ... مسلط نباشند اما اینکه مشاورین این افراد هم اطلاع کافی از چالش‌های فعلی کشور نداشته باشند و نامزدها را به اندازه کافی برای پاسخگو بودن، ساپورت و هدایت نکنند، به هیچ‌وجه پذیرفتی نیست ! تصور کنید ...\nمشاهده کامل پیش‌بینی بازار امروز ...\n",
        "persian_date": "1403-03-30 05:10:00",
        "date": 1718773800000,
        "key": "بورس",
        "url": "https://www.bourse24.ir/news/293408/پیش‌بینی-وضعیت-بورس-30-خرداد-1403"
    },
    {
        "text": " بورس24 : خالص ارزش معاملات خرد با 8 درصد کاهش نسبت به روز معاملاتی قبل به محدوده 1,520 میلیارد تومان تنزل داشت. گروه های فلزات اساسی، خودرو و ساخت قطعات و محصولات شیمیایی بیشترین معاملات را رقم زدند.\nحقیقی ها امروز هم به خروج سرمایه های خود از بازار ادامه داده و 306 میلیارد تومان از سهام و حق تقدم ها بیرون بردند. نمادهای خساپا، خودرو، ثپردیس، بوعلی، فملی، وتجارت و نوری در صدر فروش های حقیقی به حقوقی قرار گرفتند. در نمادهای وبانک، تپمپی، شکربن، فسپا، وپترو، خگستر، وپست و توسن شاهد ورود کم حجم پول خرد بودیم.\nشاخص کل عمدتا تخت تاثیر نمادهای فولاد، فملی، نوری، فارس، خودرو، بوعلی و خساپا بیش از 9 هزار واحد افت کرد و به سطح 2 میلیون و 36 هزار واحد رسید. شاخص هموزن هم بالغ بر یک هزار واحد از ارتفاع خود را از دست داد و در محدوده 665 هزار واحد قرار گرفت. در نتیجه معاملات امروز 65 واحد از ارتفاع شاخص فرابورس کاسته شد و در سطح 21 هزار و 795 واحد آرام گرفت.\n",
        "persian_date": "1403-03-29 13:11:00",
        "date": 1718716260000,
        "key": "بورس",
        "url": "https://www.bourse24.ir/news/293367/ادامه-کوچ-سرمایه-های-خرد-از-سهام-و-صندوق-ها"
    },
    {
        "text": "به گزارش کدال نگر بورس24 ، شرکت بورس تهران یبان داشت افزایش سود خالص شرکت به دلیل افزایش حجم و ارزش معاملات در سال 1402 بوده است.\n\n",
        "persian_date": "1403-03-29 11:21:00",
        "date": 1718709660000,
        "key": "بورس",
        "url": "https://www.bourse24.ir/news/293352/رشد-سود-«بورس»-از-چه-محلی-بود؟"
    },
    {
        "text": "1) پیش‌بینی بازار ... \n بورس24 : بورس تهران در معاملات روز یکشنبه هم بر پاشنه در روزهای قبل چرخید و از همان دقایق ابتدایی در مسیر صف فروش و قفل شدن قرار گرفت. بنابراین طبیعی است که شاخص‌ها افت دیگری را در کارنامه تلخ بهاری خود ثبت کنند. افت شاخص کل 16 هزار واحد، شاخص هم‌وزن بیش از 3 هزار واحد و شاخص فرابورس نزدیک به 200 واحد ! ارزش معاملات 2.5 همت و خروج پول از بازار 450 میلیارد تومان !\nبازار بعد از 2 روز افت و به پیشواز رفتن عید قربان حالا نیمه دوم هفته را در شرایطی آغاز می‌کند که زبان ما هم همچون بسیاری از سهم‌ها قفل شده و واقعا نمی‌دانیم درخصوص وضعیت بازار چه باید گفت. نکته جالب اینکه کار به جایی رسیده که حتی در برخی از سهام حتی حجم مبنا هم پُر نمی‌شود. برخی همچنان کاهش دامنه نوسان را مسبب این وضعیت می‌دانند اما به نظر بسیاری از بی‌تدبیری‌ها و بی‌تفاوتی‌های سیاستگذاران باعث شده تا بازار با وجود افت 4 سال اخیر به چنین روزی بیفتد. به عنوان مثال بیش از 10 روز از آخرین وعده‌های رئیس‌جمهور موقت یا همان معاون سابق می‌گذرد و هنوز تکلیف اخبار دو گروه پالایش و خودرو روشن نشده است. بنابراین بزرگترین مشکل بازار بی‌اعتمادی است و این بی‌اعتمادی نشات گرفته از اخباری است که از ابتدای سال موجب ریزش دامنه‌دار قیمت‌ها شده و لذا هیچکس در مقطع فعلی حاضر به پذیرش ریسک‌های بازار و حواشی انتخابات نیست و از این رو روز به روز بر میزان تماشاچیان بازار افزوده می‌شود. بنابراین اگر دامنه نوسان قیمت‌ها 5 و 7 درصد هم بود، تغییر بااهمیتی در رویکرد معامله‌گران ایجاد نمی‌شد و زخم ریزش قیمت‌ها همچون سهامی که حجم مبنای 1 دارند و سازمان توجهی به آسیبی که به آنها وارد کرده نیست، عمیق‌تر می‌شد.\nتنها دلخوشی این روزهای بازار که اتفاقا از دید ما هم بسیار مهم است، سرعت گرفتن کاهش نرخ سود اخزاست. میانگین نرخ اسناد خزانه اسلامی که به عنوان میانگین نرخ بهره بدون ریسک شناخته می‌شود، به روند نزولی خود ادامه می‌دهد، به‌طوری که طی روزهای گذشته وارد کانال ۳۲‌ درصدی شده است. این نرخ از سقف خود 6 - 7 درصد افت را تجربه کرده است. موضوع فوق خبر امیدوارکننده‌‌‌ای برای بازار تلقی می‌شود، با توجه به اینکه یکی از انتقادات فعالان بازار سهام در ماه‌‌‌های اخیر به موضوع نرخ بهره بالا بوده است، به نظر با کنترل‌‌‌ها و دخالت‌‌‌هایی که اخیرا صورت گرفته،‌‌‌ انتظارات درخصوص مساله نرخ بهره تعدیل شده است. برخی از حقوقی‌ها و کسانی که در بازار پول فعالند، خبر از موثر بودن سخت‌گیری‌های بانک مرکزی می‌دهند. گویا بانکها هم در نرخ سپرده تجدیدنظر کرده و دیگر خبری از اعلام نرخ‌های عجیب و غریب نیست؛ این اولین تغییر مهم در راستای کاهش نرخ بهره است. همانطور که قبلا هم گفته شد، احتمالا کاهش نرخ اخزا تا سطوح 30 درصدی هم ادامه خواهد داشت اما کاهش بیشتر، منوط به سیاست‌های بانک مرکزی و دولت آینده است.\nموضوع دیگر که برای بازار بسیار مهم و حیاتی است، اصلاح نرخ دلار نیمایی است. اتفاقی که مدتی است آغاز شده اما سرعت رشد آن قابل قبول و راضی‌کننده نیست. با این حال مستمر بودن این اتفاق هم رویداد بدی نیست و اگر کمی سرعت رشد تغییر کند، شاید معامله‌گران هم کمی در رفتار خود تجدیدنظر کنند. دلار نیما فروردین سال جاری را با نرخ 40 هزار و 500 تومان آغاز کرد و اکنون در حال نزدیک شدن به کانال 43 هزار تومانی است. به لحاظ منطقی، نیما باید هر چه سریعتر در جایی بین قیمت‌های 48 تا 50 هزار تومان (به فرض ثبات نرخ دلار آزاد) آرام بگیرد. به‌ نظر نیما تا پایان فعالیت دولت فعلی خیلی قد نکشد و لذا دیدگاه کاندیدها و در نهایت رئیس‌جمهور منتخب درخصوص سیاست‌های ارزی اهمیت بالایی برای بازار خواهد داشت.\nاما نکته مهم دیگر که مربوط به بازار می‌شود، قرار گرفتن در فصل مجامع و بحث تقسیم سود نقدی است. اینکه شرکت‌ها به زودی به مجمع می‌روند و برای سال جاری سیاست تقسیم سود در بازه زمانی حداکثر 4 ماهه در نظر گرفته شده، اتفاق خوبی است. اما از آنجا که نگرانی‌های زیادی نسبت به تقسیم سود حداقلی بنگاه‌ها ناشی از حفظ سرمایه در گردش بواسطه سیاست‌های اخیر دولت وجود دارد، طبیعی است که برای سال جاری بحث مجامع چندان داغ و مورد توجه سهامداران نباشد. البته اینکه شرکت‌ها با کدام رئیس‌جمهور هم به مجمع بروند، حائز اهمیت است؛ چراکه شاید تغییر نگاه دولت در برخی سیاست‌ها، طیفی از سهامداران را مجاب به حضور در مجامع کند. ضمن اینکه P/E و P/S بازار هم به سطوح حداقلی 6 و 1.5 واحدی رسیده و از هر نظر می‌توان گفت که بازار در نقاط جذابی است؛ مگر اینکه به یکباره طیف فکری خطرناکی در راس کار قرار بگیرد که اعتقاد به برچیده شدن بورس کالا و ایجاد محدودیت در بازار سرمایه باشد. به نظر برخی بشدت نگران همین موضوع هستند و لذا تماشاگر بودن را به پذیرش ریسک حضور در بازار ترجیح داده‌اند.\nو در آخر مجددا به بحث پرحاشیه این روزهای کشور یعنی انتخابات می‌رسیم که البته ...\nمشاهده کامل پیش‌بینی بازار امروز ...\n",
        "persian_date": "1403-03-29 05:12:00",
        "date": 1718687520000,
        "key": "بورس",
        "url": "https://www.bourse24.ir/news/293302/پیش‌بینی-وضعیت-بورس-29-خرداد-1403"
    },
    {
        "text": " بورس24 : خالص ارزش معاملات خرد با رشد 10 درصدی نسبت به دیروز به محدوده 1,650 میلیارد تومان بهبود یافت. پرمعامله ترین گروه ها به ترتیب بانک ها و موسسات، فلزات اساسی و خودرو و ساخت قطعات بودند.\nتراز پول خرد بازار منفی 411 میلیارد تومان بود. نمادهای وبملت، دامین، وتجارت، خاور، فاسمین، خساپا، فملی، شستا، فولاد و حفاری در صدر فروش های حقیقی قرار داشتند که عمده ترین حمایت از سوی سهامداران عمده را تجربه کردند.\nحقیقی ها عمدتا غمینو، ثباغ، شپنا، پکرمان، وبصادر، شپدیس، خزامیا و پترول خریدند.\nشاخص کل بیش از 16 هزار و 500 واحد افت داشت و در ارتفاع 2 میلیون و 45 هزار واحد نشست. فولاد، فملی، فارس، شپنا، شستا، وغدیر و نوری بیشترین سهم را در کاهش ارتفاع امروز نماگر بورس داشتند.\nشاخص هموزن هم با بیش از 3 هزار و 500 واحد عقب نشینی در محدوده 666 هزار واحد قرار گرفت. شاخص فرابورس با افت 172 واحدی در سطح 21,859 واحد آرام گرفت.\n",
        "persian_date": "1403-03-27 13:00:00",
        "date": 1718542800000,
        "key": "بورس",
        "url": "https://www.bourse24.ir/news/293199/تداوم-روند-منفی-بورس-و-کاهش-ارتفاع-شاخص-ها"
    },
    {
        "text": "1) پیش‌بینی بازار ... \n بورس24 : در شرایطی به مصاف معاملات دومین روز کاری هفته می‌رویم که بازار شنبه هم دستاورد خاصی نداشت و یک روز تلخ و کسل‌کننده دیگر را پشت سر گذاشتیم. و البته قسمت جالب ماجرا اینجاست که حتی میزان فشار عرضه در بازار چهارشنبه با وجود قرار گرفتن در روزهای پایانی هفته هم به قدری نبود که بازار دیروز این‌چنین زیر فشار فروش بود ! بازار برای فرار از این بحران نیاز به شوکهای قوی و اساسی دارد و برخی معتقدند تا زمان انتخابات، برگشت قطعی بازار غیرممکن خواهد بود. برخی هم معتقدند نیما و نرخ بهره می‌توانند این شرایط را تغییر دهند. به‌هر جهت تا روز انتخابات 7 روز کاری باقیست و به نظر این چند روز را هم باید تحمل کرد تا بلکه (امیدواریم) با کشیدن سوت پایان انتخابات و روشن شدن رئیس‌جمهور منتخب، شاهد تغییر ذائقه معامله‌گران باشیم؛ مشروط بر اینکه انتخابات به مرحله دوم کشیده نشود ! در نتیجه معاملات روز گذشته، شاخص کل با افت دیگری (حدود 14 هزار واحد) تا ارتفاع دو میلیون و 61 هزار واحدی عقب نشست. ارزش معاملات بواسطه تشکیل صف فروش در بسیاری از نمادها و موضع تماشاچی‌شدن بسیاری از معامله‌گران حقیقی و حقوقی کاهشی بود و به حدود 2 همت رسید و رقمی بالغ بر 560 میلیارد تومان از چرخه بازار خارج شد.\nروزها و هفته پایانی خرداد را حالی پشت سر می‌گذاریم، بهار سال جاری یکی از تلخ‌ترین و افتضاح‌ترین بهارها طی سالیان اخیر بوده است. فروردین را با نرخ بهره بالا و سرکوب دلار نیما و یک جنگ برون‌مرزی تمام عیار آغاز کردیم. در اردیبهشت درگیر گزارش‌های ضعیف 12 ماهه و روشن شدن اثرات تصمیمات سیاستگذار در دست‌درازی به جیب شرکت‌ها بودیم. و خرداد را با فرود سخت بالگرد آغاز کردیم و طی حدود 53 روز کاری سقوط سخت قیمت‌ها ادامه داشت و لذا بعید است سهامداران هرگز بهار 1403 را به فراموش بسپارند !\nمشکل بازار دقیقا از جایی حاد و پیچیده شد که چهار اتفاق پشت سر هم و بصورت رگباری به وقوع پیوست و بازار را رها نکرد. اولین رویداد در سیاست‌های ارزی بود که بانک مرکزی مسیری که در کم کردن فاصله نرخ ارز نیما و دلار آزاد را در پیش گرفته بود متوقف کرد. ضربه دوم و تلخ‌ترین اتفاق افزایش نرخ سود سپرده و آشفتگی بازار اخزا بود. در ادامه ریسک‌های سیاسی و نظامی اضافه شد و هنوز این ریسک خاتمه نیافته بود که گزارش‌های تلخ 12 ماهه شرکتها از راه رسید و در نهایت رئیس‌جمهور سقوط عجیبی کرد تا بسیاری از اتفاقات تلخ را بصورت MP3 در یک بازه زمانی کوتاه تجربه کرده باشیم؛ در نتیجه بازار به ویرانه‌ای تبدیل شد که امروز جسد آن را می‌بینیم و لذا این بازار در گام نخست نیاز برداشته شدن این آوار دارد.\nاین اتفاق دقیقا باید از جایی به نام نرخ بهره و نیما آغاز شود. به نظر می‌رسد در این 7 - 8 روز کاری هم آبی از این دولت و رئیس فعلی بانک مرکزی برای بازار گرم نشود و لذا احتمالا همه چیز به بعد از انتخابات ریاست جمهوری موکول شود. البته کمی تغییرات در نیما و بهره را در شرایط کنونی شاهدیم اما از آنجا که این تغییرات کُند و آهسته است و بازار اعتمادی به این دولت ندارد، فعلا واکنش درخور توجهی به این تغییرات نشان نمی‌دهد. اما به نظر سهامداران و فعالان بازار باید تحولات نرخ اخزا را به دقت دنبال کنند. چراکه احتمالا آغاز حرکت قوی بازار از آغاز این رویداد باشد؛ جایی که نرخ سود به دامنه منطقی خود برگشته و فرصت ویژه‌ای برای بازار رقم می‌زند.\nاگر بخواهیم این موضوع را دقیق‌تر توضیح دهیم باید به نکته‌ای اشاره کنیم به نام ارزندگی؛ جایی که قیمت‌ها به جایی رسیده‌اند که از فاز تحلیل چه تکنیکال و چه بنیادی خارج شده‌اند. متوسط P/E بازار به اعداد و ارقام نازل 6 واحدی و P/S بازار به سطوح 1.6 واحدی رسیده. از طرف دیگر در سهامی همچون ...\nمشاهده کامل پیش‌بینی بازار امروز ...\n",
        "persian_date": "1403-03-27 05:05:00",
        "date": 1718514300000,
        "key": "بورس",
        "url": "https://www.bourse24.ir/news/293177/پیش‌بینی-وضعیت-بورس-27-خرداد-1403"
    },
    {
        "text": "به گزارش کدال نگر بورس24 ، بورس اوراق بهادار تهران در 12 ماهه منتهی به اسفند 1403 سود خالصی معادل 490 میلیارد تومان محقق نمود.\nبررسی گزارش این شرکت حاکی از افزایش 70 درصدی سود در 12 ماهه جاری نسبت به دوره مشابه قبل می باشد.\nبورس اوراق بهادار تهران به ازای هر سهم نیز سود 269 ریالی ساخت. سود ناخالص نیز با افزایش 38 درصدی همراه شد و به 718 میلیارد تومان رسید.\n  درآمدهای عملیاتی این شرکت با سرمایه حدود 1820 میلیارد تومانی 38 درصد افزایش داشت و به 718 میلیارد تومان رسید.\n",
        "persian_date": "1403-03-26 18:26:00",
        "date": 1718475960000,
        "key": "بورس",
        "url": "https://www.bourse24.ir/news/293151/\"بورس\"-12-ماهه-1402-را-چگونه-سپری-کرد؟"
    },
    {
        "text": " بورس24 : خالص ارزش معاملات خرد باز هم روند کاهشی داشت و با افت 19 درصدی نسبت به معاملات روز چهارشنبه به کمتر از 1,5 همت رسید. گروه های بانک ها و موسسات، فلزات اساسی و محصولات شیمیایی صدرنشین ارزش معاملات شدند.\nامروز نیز شاهد خروج 500 میلیارد تومانی نقدینگی از سوی حقیقی ها بودیم.\nنمادهای کنور، وبصادر، قصفها، اسیاتک، پکرمان، کماسه، شفام، غمینو، ثباغ و چدن بیشترین خریدهای حقیقی از حقوقی را تشکیل دادند. حقوقی ها عمدتا از وبملت، وتجارت، فملی، خاور، فلاد، شستا، خساپا، ثپردیس و حفاری حمایت کردند.\nشاخص کل بیش از 14 هزار واحد منفی خورد که بخش عمده آن تحت تاثیر نمادهای فولاد، فملی، شپنا، شستا، فارس، نوری و وغدیر رخ داد. شاخص هموزن هم با عقب نشینی 3 هزار واحدی به زیر 670 هزار واحد برگشت. شاخص فرابورس نیز 174 واحد از ارتفاع خود را از دست داد و به مرز 22 هزار واحد نزدیک شد.\n",
        "persian_date": "1403-03-26 13:10:00",
        "date": 1718457000000,
        "key": "بورس",
        "url": "https://www.bourse24.ir/news/293115/باز-هم-ارزش-معاملات-بورس-آب-رفت"
    },
    {
        "text": "1) پیش‌بینی بازار ... \n بورس24 : در بازار چهارشنبه تقریبا کرکره خریدارها پائین بود. گویی آنها از سر بی‌انگیزی ترجیح داده بودند روز چهارشنبه را هم به تعطیلات دو روز پایانی هفته اضافه کنند و لذا از آنجا که سمت تقاضا خالی بود و انگیزه‌ای برای رقابت و برگشت نقدینگی وجود نداشت، این سمت فروش بود که به میدان‌داری خود ادامه داد. در معاملات روز چهارشنبه بیش از 80 درصد نمادها سرخ‌پوش بودند و لذا شاخص کل با افت دیگری در ارتفاع دو میلیون و 75 هزار واحدی قرار گرفت. تنها نکته مثبت بازار چهارشنبه این بود که صف فروش سنگینی دیده نمی‌شد که آن هم بواسطه این است که فروشنده‌ها هم دیگر قدرت سابق را ندارند و افت قیمت‌ها توام با حجم بالا نیست. ارزش معاملات بواسطه قرار گرفتن در روزهای پایانی هفته کاهشی بود و به رقمی بالغ بر 2.4 همت رسید و طبق روال معمول، تراز نقدینگی حقیقی‌ها منفی بود و 440 میلیارد تومان پول خارج شد. بازار هنوز انرژی لازم برای بلند شدن از جای خود را نگرفته و از طرف دیگر در بحث مناظره‌ها و تبلیغات انتخابانی هم کاسب نبوده است.\nبازار کماکان درگیر 5 موضوع نیما و بهره، اخبار گروه خودرو و پالایش و انتخابات است. نیما که بسیار کُند پیش می‌رود و هنوز به کانال 43 هزار تومانی نرسیده است. هر چند که از ابتدای سال در حدود 5 درصد رشد کرده و به نظر این مساله را باید در تحلیل‌ها لحاظ کرد اما بطور کل آن سرعت رشد انتظاری را ندارد. در موضوع نرخ بهره، موج دوم کاهش قیمت‌ها آغاز شده و انتظار می‌رود در این موج به مرور نرخ سود اخزاها به سمت سطوح 30 درصدی میل کند. بازار هنوز به گارد بانک‌مرکزی درخصوص کاهش نرخ بهره اعتماد ندارد. اگر واقعا فرزین عزم و اراده جدی برای کنترل نرخ سود داشته باشد، بی‌شک بازار واکنش قوی و مهمی را خواهد داشت. حتی اگر انتخابات و رویدادهای مهم آن را فراموش کنیم به نظر حل شدن مشکلات نرخ بهره و نیما به راحتی بتواند بازار را مجاب به جبران افت اخیر کند و اثر ماندگاری داشته باشد.\nدرخصوص اخبار صنایع باید گفت که در گروه پالایش تا حدودی تکلیف روشن شده و بازار در انتظار ابلاغیه نهایی وزارت نفت و رسیدن شفاف‌سازی شرکت‌ها در کدال است. هر چند که تغییرات آنطور که باید و شاید در فرمول صورت نگرفت اما به‌هر جهت بهبود نرخ‌ها و برخی تغییرات در فرمول، می‌تواند سود شرکت‌ها را دستخوش تحولات مثبتی نماید. در گروه خودرو تقریبا همه چیز لنگ در هواست. در تاریخ باید نوشته شود که سران سه قوه کشور بیش از 6 ماه است که قرار است در بحث کاهش دوره تجدید ارزیابی تجدیدنظر کنند اما هنوز تکلیف این موضوع را روشن نکرده‌اند. بنابراین طبیعی است که جریان پول با مختصات فعلی و ابهام در مسائل سیاسی پیش رو خیلی تمایل برای حضور در بازار نداشته باشد.\nاما مجددا به بحث انتخابات و رویدادهای سیاسی می‌رسیم که متاسفانه هر چه پیش می‌رود، این موضوع بیشتر روشن می‌شود که هیچیک از نامزدها برنامه و استراتژی خاصی برای کشور و حل معضلات ایجاد شده ندارند ! و لذا هرچه می‌گذرد این ناامیدی بیشتر می‌شود. البته انتظار ما این است که هرچه جلوتر برویم دیدگاه‌های فکری این افراد بازتر و شفاف‌تر شده و بازار هم سیگنال قوی‌تری دریافت کند. باری دیگر روی این مساله تاکید می‌کنیم که احتمالا از بین 6 کاندید معرفی شده، 2 - 3 نفر پوششی بوده و ذهنیت‌ها بیشتر روی جلیلی، پزشکیان و قالیباف می‌چرخد. بنابراین مابقی افراد یا کنار می‌روند یا صرفا نقش گرم‌کننده تنور انتخابات را دارند و لذا شناخت طرز تفکر 3 کاندید یاد شده بسیار مهم خواهد بود. در ادامه نگاهی به ...\nمشاهده کامل پیش‌بینی بازار امروز ...\n",
        "persian_date": "1403-03-26 05:05:00",
        "date": 1718427900000,
        "key": "بورس",
        "url": "https://www.bourse24.ir/news/293080/پیش‌بینی-وضعیت-بورس-26-خرداد-1403"
    },
    {
        "text": " بورس24 : خالص ارزش معاملات خرد با افت 13 درصدی نسبت به دیروز به محدوده 1,850 میلیارد تومان برگشت. بیشترین معاملات مربوط به گروه های بانک ها و موسسات، فلزات اساسی و خودرو و ساخت قطعات بود.\nحقیقی ها امروز 411 میلیارد تومان از بازار بیرون بردند.\nعمده ترین خردهای حقیقی از حقوقی شامل وبصادر، غفارس، وخاور، دابور، ثباغ، کنور، شدوص، دکوثر، های وب و سفارس شد. نمادهای وبملت، فملی، فولاد، خودرو، خساپا، وتجارت، شستا و شپنا هم بیشترین خریدهای حقوقی از حقیقی را تشکیل دادند.\nشاخص کل عمدتا تحت تاثیر نمادهای فولاد، وامید، فملی، بوعلی، فارس و شپنا حدود 6 هزار واحد به عقب برگشت و در سطح 2 میلیون و 75 هزار واحد قرار گرفت. شاخص هموزن بالغ بر 2 هزار واحد و شاخص فرابورس 78 واحد کاهش یافتند.\n",
        "persian_date": "1403-03-23 13:17:00",
        "date": 1718198220000,
        "key": "بورس",
        "url": "https://www.bourse24.ir/news/293022/معاملات-بی-رونق-بورس-در-آخرین-روز-هفته"
    },
    {
        "text": "1) پیش‌بینی بازار ... \n بورس24 : در شرایطی به مصاف معاملات آخرین روز کاری هفته می‌رویم که بازار روز گذشته متعادل‌تر از بازار دوشنبه آغاز کرد و جسارت کمتری برای حرکت رو به جلو داشت. دلیل اصلی این موضوع هم همان بحث همیشگیِ بی‌اعتمادی به سیاست‌ها، تصمیمات و وعده‌هایی است که بارها مطرح شده اما به مرحله عمل و اجرا نرسیده است و لذا با گذر از دقایق ابتدایی مجددا این سمت عرضه بود که بواسطه ضعف جدی طرف خریدار میدان‌داری را بر عهده گرفت. هر چند که شاخص کل با رشد اندکی به کار خود خاتمه داد اما تعدد نمادهای سرخ‌پوش نشان می‌دهد که بازار هنوز موفق به تغییر مسیر نشده است. در جریان معاملات روز گذشته ارزش داد و ستد سهام با کمی رشد به رقمی بالغ بر 2.9 همت رسید و مجددا شاهد خروج پول از بازار به ارزش 400 میلیارد تومان بودیم.\nکماکان روی این جمله تاکید داریم که بازار برای اینکه روی پای خود بایستد، نیاز به علم‌شدن چهار ستونی دارد که اخیرا دولت آن را به بدترین شکل ممکن ویران کرده. این چهار ستون عبارتند از نرخ بهره، نرخ نیما، اخبار گروه خودرو و پالایش که طی هفته‌های اخیر موضوع انتخابات هم به آن به عنوان بادبند این استراکچر به آن اضافه شده است ! بنابراین بازار یک نگاه به این بادبند و نگاهی دیگر به چهارستون اصلی دارد. تا زمان برگزاری انتخابات پیش رو، 15 روز عادی و 9 روز کاری باقی است. طبیعتا مهمترین محور این روزها انتخابات است. چراکه بازار در انتظار سیاستگذاری‌های رئیس‌جمهور جدید است. در حوزه دلار نیما و نرخ بهره فضا بسیار کُند پیش می‌رود. گویی یک صدایی از بالا به این عزیزان توصیه کرده که شرایط به گونه‌ای پیش برود که تغییرات در قیمت‌ها و سیاست‌گذاری‌ها گسترده نباشد ! و لذا بازار هم به این درک رسیده که شاید نیما کمی رشد کند و حواشی اخزا کمتر شود اما خبری از تغییرات سریع و اثرگذار نیست.\nدر حوزه اخبار دو گروه خودرو و پالایش هم تقریبا به همین شکل است. قرار بود سران قوا هفته گذشته تشکیل جلسه دهد و درخصوص کاهش دوره تجدید ارزیابی صنعت خودرو از 5 به 3 سال تصمیم‌گیری کند اما از آنجا که یکی از سران به رحمت خدا رفته، رئیس دیگر در پی تبلیغات و رسیدن به قدرت است و رئیس سوم هم به دنبال ثبات و آرامش کشور است، طبیعی است که جلسه مدام به تعویق بیفتد ! درخصوص پالایشی‌ها هم ظاهرا ابهامات بطور کامل برطرف نشده است. در مورد بنزین تغییری در فرمول ایجاد نشده اما گفته شده اگر وزارت نفت دستور تولیدی دهد که منجر به تولید بنزین با کیفیت پایین شود یا محصولات دیگری مثل نفتا را به نیت تولید بنزین پتروشیمی مصرف کند، عدم‌النفع باید محاسبه شود. همچنین بحث بازپرداخت بدهی دولت با دادن خوراک مطرح شده که خود این موضوع ابهام دارد. در هر صورت وزارت نفت از خیر خرید بنزین ارزان نگذشت اما تغییراتی که می‌تواند وضعیت را بهتر کند قرار است انجام شود.\nبنابراین می‌بینیم که جرثقیل برای علم کردن این چهار ستون به محل کار آمده اما راننده بسیار کُند و ضعیف عمل می‌کند و لذا همه نگاه‌ها به بادبند این استراکچر است که بتواند این ستون‌ها را تراز و مهار کند. نکته‌ دیگری که مجددا روی آن تاکید می‌کنیم این است که خبرها باید خود را به شکل عملی و علنی در کدال و تابلو نشان دهد تا اثرات قوی در حرکت داشته باشد. درست به مانند وتجارت که با انتشار اخبار قوی در کدال، کمی از افت اخیر را جبران کرد؛ و گرنه دیوار بی‌اعتمادی آنقدر بلند است که وعده و وعیدها نمی‌تواند از بلندای آن عبور کند.\nاما مجددا به سراغ بحث انتخابات برویم. عصر روز یکشنبه اسامی کاندیدای اصلح از سوی شورای نگهبان اعلام شد و لذا وارد مرحله جدیدی به نام رقابت برای رسیدن به قدرت شده‌ایم و طبیعتا در این مرحله ...\nمشاهده کامل پیش‌بینی بازار امروز ...\n",
        "persian_date": "1403-03-23 05:15:00",
        "date": 1718169300000,
        "key": "بورس",
        "url": "https://www.bourse24.ir/news/292993/پیش‌بینی-وضعیت-بورس-23-خرداد-1403"
    },
    {
        "text": " بورس24 : خالص ارزش معاملات خرد به 2,125 میلیارد تومان رسید که نسبت به دیروز 4 درصد رشد کرد. بیشترین معاملات در گروه های بانک ها و موسسات، خودرو و ساخت قطعات و فلزات اساسی انجام شد.\nتراز پول خرد امروز منفی 375 میلیارد تومان بود.\nنمادهای وبصادر، شپنا، شبندر، هجرت، پارسیان، نوری، ذوب، صبا، وبانک و شتران بیشترین خریدهای حقیقی از حقوقی را تشکیل دادند. حقوقی ها بیش از همه وتجارت، فولاد، وبملت، فملی، خودرو، بوعلی، شستا، خساپا و وخارزم را از حقیقی ها خریدند.\nشاخص کل حدود 3 هزار واحد دیگر بالا رفت و به ارتفاع 2 میلیون و 81 هزار واحد رسید. نمادهای شپنا، شستا، شبندر، شتران و وبملت بیشترین اثر مثبت و فولاد و بوعلی عمده ترین تاثیر منفی را بر آن داشتند.\nشاخص فرابورس نیز 19 واحد بر ارتفاع خود افزود. شاخص هموزن اما 57 واحد افت کرد.\n",
        "persian_date": "1403-03-22 13:02:00",
        "date": 1718110920000,
        "key": "بورس",
        "url": "https://www.bourse24.ir/news/292955/فروش-های-سریالی-حقیقی-های-بورس؛-امروز-375-میلیارد-تومان"
    },
    {
        "text": "1) پیش‌بینی بازار ... \n بورس24 : در شرایطی به مصاف معاملات چهارمین روز کاری هفته می‌رویم که فعالین بازار با یک دیدگاه نسبتا متفاوت پا به عرصه معاملات دیروز گذاشتند. آنها در دو روز ابتدایی هفته رشد دلار نیما و تحرکات بانک مرکزی و سازمان بورس در راستای اصلاح نرخ بهره را دیده بودند. از طرف دیگر تلاش‌ها برای قطعی شدن تجدید ارزیابی خودروسازان جدی شده بود. از عصر روز شنبه با مشخص شدن افراد تائید صلاحیت شده، فعالیت و اظهارنظر سهامداران در فضای مجازی و گروه‌های تلگرامی در مورد انتخابات و فردی که می‌تواند ناجی بازار باشد به شکل عجیبی بالا رفته بود. و در نهایت خبر اصلاحیه دستورالعمل قیمت خوراک و فرآورده‌های پالایشی را داشتیم و لذا جمیع این اخبار در کنار تحرکات بازار یکشنبه و شفاف‌سازی بانک تجارت درخصوص آثار فوق‌العاده تسویه بیش از ۲.۸ میلیارد دلار از مطالبات ارزی بانکها موجب شد تا بورس پس از مدت‌ها برای مدت کوتاهی هم که شده از رنگ سرخ که چشمانش را ضعیف کرده، فاصله بگیرد !\nالبته هنوز هم شک و تردید در نگاه سهامداران موج می‌زند و کماکان معتقدیم بخشی از نقدینگی خارج شده طی دو سه هفته اخیر، تا زمان انتخابات و تعیین رئیس‌جمهور بعدی، ریسک نخواهد کرد و وارد چرخه بازار نخواهد شد. در نتیجه معاملات روز گذشته، شاخص کل با رشد نسبتا خوب 16 هزار واحدی تا ارتفاع دو میلیون و 78 هزار واحدی پیشروی کرد و بخش اندکی از افت کوبنده هفته‌های اخیر را جبران کرد. ارزش معاملات با بدون تغییر خاصی در سطوح 2.6 همت گزارش شد و رقمی بالغ بر 120 میلیارد تومان از پولهای خارج شده به چرخه بازار بازگشت.\nنکته‌ای که طی دو روز گذشته کمی ذهن ما را درگیر کرده بود این است که دولت طی یکسال اخیر همه چیز را نابود کرد و تپه سالمی باقی نگذاشت. از اقتصاد گرفته تا بازار سرمایه و طبق برخی از گزارش‌ها می‌بینیم که اثرات تصمیمات سیاستگذار چه بلایی بر سر تولید و سود شرکتها آورده و اقتصاد را زمین‌گیر کرده است و حالا در یک اقدام جالب در روزهای پایانی فعالیت خود در مسیر برخی اصلاحات قرار گرفته است ! این موضوع بیش از اینکه جای مسرت و خوشحالی داشته باشد، کمی نگران‌کننده است ! چراکه احساس می‌کنیم این شکلاتی آنها به بازار سرمایه تعارف می‌کنند، شکلات شهروندی نیست ! و حس می‌کنیم برخی از افراد خواب جدیدی برای بازار دیده‌اند !! البته امیدواریم این مساله ناشی از تراوشات ذهن آسیب‌دیده ما باشد و سورپرایز جدیدی در راه نباشد ...\nدر بحث انتخابات، روز یکشنبه اسامی افراد تائید صلاحیت‌شده توسط شورای نگهبان اعلام شد. در گام نخست برخی از اینکه اسنپ یکی از چهره‌های مشهور لغوِ درخواست شد، تعجب کردند و در ادامه پا را فراتر گذشته و نتیجه انتخابات را بر اساس افراد تائید شده، پیش‌بینی کردند ! انصافا بورسی‌ها روحیات عجیب و غریبی دارند و حتی در بحث انتخابات هم شاهد رفتار هیجانی بسیاری از سهامداران و فعالین بورسی هستیم ! این خاصیت فضای انتخاباتی است و تازه هر روز جلوتر برویم، فعالیت برخی بیشتر و بطور کل تحرکات و حرف و حدیث‌های جالبی را خواهیم دید. اوج این تحولات، در روزهایی خواهد بود که نامزدها روی صندلی‌های مخصوص در صدا و سیما نشسته و به گیج یکدیگر خواهند رفت !\nاما به بازار برگردیم؛ همانطور که طی روزهای اخیر هم اشاره شد، بازار برای اینکه بتواند روی پای خود بایستد، نیاز به آواربرداری و علم شدن چهار ستونی دارد که اخیرا دولت نه‌تنها آن را ویران کرده که حتی به پِی و فونداسیون آن هم آسیب زده است. این چهار ستون عبارتند از نرخ بهره، نرخ نیما، اخبار گروه خودرو و پالایش که طی هفته‌های اخیر موضوع انتخابات هم به آن به عنوان بادبند این استراکچر به آن اضافه شده است ! به نظر یکی از دلایلی که سبب شد بازار کمی از فشار عرضه و خروج پُر قدرت پول فاصله بگیرد این است که اندکی تغییر در سیاست‌ها دید.\nالبته سابقه بد خبر درمانی و رفتارهایی که صورت گرفته باعث شده اعتماد به اخبار و وعده‌ها از بین برود اما اگر بتوانیم ...\nمشاهده کامل پیش‌بینی بازار امروز ... \n",
        "persian_date": "1403-03-22 05:05:00",
        "date": 1718082300000,
        "key": "بورس",
        "url": "https://www.bourse24.ir/news/292923/پیش‌بینی-وضعیت-بورس-22-خرداد-1403"
    },
    {
        "text": " بورس24 : خالص ارزش معاملات خرد با رشد 7 درصدی نسبت به دیروز به بالای 2 همت رسید. لقب پرمعامله ترین گروه ها به ترتیب به بانک ها و موسسات، فلزات اساسی و انبوه سازی تعلق گرفت.\nتراز پول خرد بازار امروز هم منفی بود اما حقیقی ها به خروج 81 میلیارد تومانی نقدینگی رضایت دادند. نمادهای وخارزم، وارس، تاپیکو، کالا، بوعلی، ورازی، شستا، فملی، وبصادر و ونوین در صدر خریدهای حقیقی از حقوقی قرار داشتند. در بین صندوق های سهامی نیز اهرم و جهش بیشترین اقبال و ورود پول را از سوی حقیقی ها تجربه کردند.\nحقوقی ها بیش از همه در برابر عرضه های حقیقی در نمادهای وتجارت، فخاس، وامید، توسن، زماهان، سیدکو، کرومیت، ونیرو و بتهران حمایت کردند.\nشاخص کل با رشد بیش از 16 هزار واحدی تا سطح 2 میلیون و 78 هزار واحد بالا رفت. بیشترین نقش مثبت را نمادهای فولاد، فملی، وتجارت، شپنا و وبملت داشتند.\nشاخص هموزن بیش از 2,5 هزار واحد و شاخص فرابورس 155 واحد رشد کردند.\n",
        "persian_date": "1403-03-21 12:58:00",
        "date": 1718024280000,
        "key": "بورس",
        "url": "https://www.bourse24.ir/news/292895/خروج-پول-در-روز-مثبت-بورس"
    },
    {
        "text": "1) پیش‌بینی بازار ... \n بورس24 : در شرایطی به مصاف معاملات سومین روز کاری هفته می‌رویم که بازار یکشنبه چاره‌ای به غیر از آغاز به شکل و شمایلی شبیه به بازار شنبه نداشت و لذا تا پایان یکساعت ابتدایی معاملات با همین فرمان پیش رفت و اکثر نمادها یا قفل صف فروش بودند و یا در دامنه منفی معامله می‌شدند. اما با گذر از راند نخست معاملات و با رسیدن برخی اخبار مثبت در حوزه‌های پولی و ارزی، بانکی و خودرویی، از شدت عرضه‌ها کاسته و بر میزان تقاضا افزوده شد و لذا بسیاری از نمادها در مسیر تعادل قرار گرفته و حتی برخی تا قیمت‌های درصد مثبت ولو بصورت موقت پیشروی نمودند. در نتیجه این رویداد شاخص کل بخشی از افت روزانه خود را جبران کرد و در نهایت با کاهش جزئی 3 هزار در ارتفاع دو میلیون و 61 هزار واحدی ایستاد. ارزش معاملات بواسطه تحرکات یاد شده با رشد نسبتا خوب 30 درصدی به 2.5 همت رسید اما کماکان طیفی از معامله‌گران بدبین در مسیر فروش قرار داشته و لذا در بازار دیروز رقمی بالغ بر 340 میلیارد تومان پول از بازار خارج شد.\nبرخی کماکان معتقدند اعتمادی به سیاست‌های دولت نیست و لذا شاید یکی از دلایلی که برگشت بازار روز گذشته قوی و همراه با ورود نقدینگی نبود، همین مساله باشد. از آنجا وعده‌های سرخرمن دولت مطابق تمام این 3 سال به واقعیت تبدیل نشد، لذا بسیاری از معامله‌گران بنا را بر این موضوع گذاشته‌اند که تحولات روز گذشته هم موقتی است و ادامه‌دار نخواهد بود. البته به نظر می‌رسد تلاش‌هایی در جریان است و حتی رگه‌هایی از این تلاش‌ها و تغییرات را می‌بینیم اما از آنجا که اتحاد و انسجام در تیم اقتصادی دولت دیده نمی‌شود و از طرف دیگر برخی از وزرا در مسیر لابی کردن و تبلیغات برای انتخابات پیش رو قرار گرفته‌اند، برنامه‌ها بسیار کُند و زمان‌بر پیش می‌رود و لذا طبیعی است که در چنین فضایی بازار اعتماد به آخرین وعده‌های دولت سیزدهم هم نداشته و از آن به عنوان عملیات فریب و خبردرمانی یاد کند.\nبه هر حال بازار را در حالی پیش می‌بریم که کماکان طیف وسیعی از معامله‌گران نظاره‌گر و تماشاچی بوده و ریسک برگشت مجدد تا زمان تعیین تکلیف رئیس دولت چهاردهم و مشخص شدن سیاست‌های ایشان را نمی‌پذیرند. این خاصیت آغاز تحولات سیاسی بزرگ است. این تجربه را بارها در روزهای قبل از انتخابات‌ ریاست جمهوری چه در کشور و چه در آنطرف دنیا تجربه کرده‌ایم. با توجه به اینکه تنها 11 روز کاری تا انتخابات باقی مانده، طبیعی است که جریان پول به خصوص پول‌های بزرگ و حقوقی‌ها دست نگه داشته و فعالیت چندانی در سمت خرید نداشته باشند.\nاما در دل بازار، برخی از معامله‌گران نیم‌نگاه به اخبار و تحولات دو گروه خودرو و بانک دارند. در گروه خودرو گویا کاهش دوره تجدید ارزیابی از 5 به 3 سال قطعی شده و روز گذشته نیز شایعاتی درخصوص موافقت هیئت پذیرش بورس تهران با مهلت یکساله به ایرانخودرو و سایپا جهت خروج از ماده داده 141 و منتفی شدن انتقال این دو نماد به بازار پایه مطرح شد. در گروه بانک هم شفاف‌سازی ویژه بانک تجارت و اعلام سودی برابر با قیمت تابلو باعث شد تا در هر دو گروه شاهد تحرکات مثبت باشیم. البته درخصوص گروه خودرو بازار تا زمانی که خبر قطعی نگیرد، حرکت قدرتمندی صورت نخواهد داد و لذا بسیار مهم است که زمزمه‌ها و شایعات تبدیل به اخبار قطعی و رسمی شوند.\nدر حوزه سیاست‌های پولی و ارزی بانک مرکزی باید گفت که بلند شدن صدای اعتراضات و ریختن تشت رسوایی باعث شده تا شاهد تحرکاتی باشیم. دلار نیمایی از ابتدای هفته طی 2 روز حدود 300 تومان رشد کرده و به سطح 42,500 تومان رسیده است. البته که طبیعی است بازار به این رشد واکنش درخور توجهی نشان ندهد و در انتظار استمرار این رویه باشد. در واقع چنانچه نیما تا انتهای هفته به کانال 43 هزار تومانی برسد، می‌توان گفت که احتمالا بانک مرکزی در مسیر اصلاح هر چند کُند و محدود سیاست‌های ارزی قرار گرفته است.\nدر حوزه سیاست‌های پولی هم ظاهرا اتفاقاتی در جریان است. اخیرا معاملات ...\nمشاهده کامل پیش‌بینی بازار امروز ...\n",
        "persian_date": "1403-03-21 05:11:00",
        "date": 1717996260000,
        "key": "بورس",
        "url": "https://www.bourse24.ir/news/292861/پیش‌بینی-وضعیت-بورس-21-خرداد-1403"
    },
    {
        "text": " بورس24 : وزیر امور اقتصادی و دارایی گفت: ستاد هماهنگی اقتصادی دولت صبح امروز برای کمک به سودآوری صنایع بورسی، چهار مصوبه مهم داشت. همچنین گزارشی از رشد ۴.۷ درصدی تولید کارگاه‌های بزرگ صنعتی در زمستان ۱۴۰۲ ارائه شد.\nسید احسان خاندوزی در رابطه با جلسه امروز ستاد هماهنگی اقتصادی دولت گفت: در این جلسه گزارش رشد ۴.۷ درصدی تولید کارگاه‌های بزرگ صنعتی در زمستان ۱۴۰۲، ارائه شد.\nوی افزود: در موضوع کمک به سودآوری صنایع بورسی با تایید سرپرست محترم ریاست جمهوری، چهار مصوبه در دستور کار قرار گرفت و مقرر شد که:\nمصوبه اول: درباره دستورالعمل قیمت محصولات پالایشی وزارت نفت به سرعت اصلاح دستورالعمل را ابلاغ کند.\nمصوبه دوم: درباره عدم خروج شرکت‌های خودروسازی از بورس، مصوبه لازم به تایید شورای عالی هماهنگی اقتصادی سران برسد.\nمصوبه سوم: درباره کاهش نرخ سود بانکی، بانک مرکزی به اقدامات نظارتی ادامه دهد.\nمصوبه چهارم: درباره معافیت‌های مالیاتی صنایع بورسی، مصوبه دولت برای پذیرش بار بودجه‌ای طرح مجلس شورای اسلامی به سرعت اخذ شود.\nهمچنین خاندوزی در پایان خاطرنشان کرد: در این جلسه بانک مرکزی گزارشی از قبول تسویه ۲.۸ میلیارد دلار مطالبات ارزی بانک‌ها ارائه داد.\n",
        "persian_date": "1403-03-20 15:49:00",
        "date": 1717948140000,
        "key": "بورس",
        "url": "https://www.bourse24.ir/news/292823/جزئیات-۴-مصوبه-مهم-دولت-برای-حمایت-از-بورس"
    },
    {
        "text": " بورس24 : خالص ارزش معاملات خرد با رشد 41 درصدی نسبت به دیروز به بالای 1,9 همت رسید که بیشترین معاملات در گروه های خودرو و ساخت قطعات، محصولات شیمیایی و فلزات اساسی رخ داد.\nحقیقی ها 406 میلیارد تومان سرمایه از بازار بیرون بردند. نمادهای شهر، بوعلی، خودرو، فملی، فولاد، نوری، سیمرغ، شبندر، خساپا و وپارس بیشترین فروش های حقیقی به حقوقی را تشکیل دادند.\nدر نمادهای وبملت، وخارزم، ونوین، زاگرس، نیانف شفام، تجلی، شگویا، اخابر و سبهان شاهد بیشترین جذب پول خرد بودیم.\nشاخص کل در نیمه دوم بخشی از افت خود را جبران کرد و در پایان به کاهش کمتر از 3 هزار واحدی تن داد و در ارتفاع 2 میلیون و 61 هزار واحد ایستاد. نمادهای نوری، بوعلی و وامید بیشترین اثر منفی و فولاد، فملی، وبملت و شستا عمده ترین تاثیر مثبت را بر آن داشتند.\nشاخص هموزن هم بیش از 3 هزار واحد به عقب برگست و همچنین از ارتفاع شاخص فرابورس 120 واحد کاسته شد و به سطح 22,109 واحد رسید.\n",
        "persian_date": "1403-03-20 13:28:00",
        "date": 1717939680000,
        "key": "بورس",
        "url": "https://www.bourse24.ir/news/292812/ادامه-سریال-خروج-پول-از-بورس؛-امروز-406-میلیارد-تومان"
    },
    {
        "text": "1) پیش‌بینی بازار ... \n بورس24 : بازار شنبه را در حالی آغاز کردیم که تصور بسیاری از تحلیلگران و سهامداران بر این بود که بواسطه تحرکات روز چهارشنبه و رسیدن برخی خبرها از گروه خودرو، بازار می‌تواند کمی در مسیر تعادل و آرامش قرار بگیرد اما گویی یکدست پشت ‌پرده خیلی علاقه به این ماجرا ندارد و لذا از همان دقایق ابتدایی فشار فروش به شکل عجیبی به بازار دیکته شد. حتی ایران‌خودرو و سایپا هم که طی روزهای اخیر کمی مورد توجه بودند، به سرعت در مسیر صف فروش قرار گرفتند ! هر چند که نیمه دوم بازار شاهد تحرکاتی در هر دو سهم بودیم اما این تحرکات کارساز نبود. انصافا به برخی فعالین بازار حق می‌دهیم که اعتقاد به دستکاری قیمت‌ها داشته باشند ! واقعا فضای بازار طبیعی نیست. گویی دولت فعلی قصد دارد یک خرابه جامع و کامل را تحویل دولت چهاردهم بدهد !\nدر نتیجه معاملات روز گذشته، شاخص کل با افت نزدیک به 18 هزار واحدی تا ارتفاع دو میلیون و 64 هزار واحدی عقب نشست. ارزش معاملات تحت تاثیر قفل شدن برخی از نمادها در صف فروش و تشدید رکود در بازار به کمتر از 2 همت رسید و رقمی بالغ بر 600 میلیارد تومان (معادل 31 درصد ارزش معاملات) از چرخه بازار خارج شد. جالب است که خروج پول از بازار تمامی ندارد. حتی گاهی با خود تصور می‌کنیم آماری که منتشر می‌شود هم واقعی نیست ! بازار همواره از کمبود نقدینگی رنج می‌برد و این موضوع به وضوح در چهره خریداران و فروشندگان روشن است. این عدم درگیر شدن نقدینگی بواسطه ابهام در سیاست‌های دولت و بانک مرکزی و البته تحولات سیاسی پیش رو است که همه نشسته‌اند و ناظر صحنه‌آرایی نامزدهای انتخاباتی‌اند.\nالبته این روزها میزان اعتراض به کوتاه شدن دامنه نوسان هم بسیار است. این افراد مخالف به دو دسته تقسیم می‌شوند. دسته اول آنهایی هستند که اخیرا در مسیر فروش سهام قرار گرفته و حال به دنبال کَره‌گیری و خرید در قیمت‌های نازل‌تر هستند ! اما دسته دوم استدلال منطقی و درستی دارند. آنها معتقدند محدودیت نوسان، مصداق دستکاری در بازار است و لذا از آنجا که خریدار تا 2 روز نمی‌تواند هزینه کارمزد خود را پوشش دهد، در سمت تقاضا فعال نمی‌شود و به این قفل‌شدگی دامن زده می‌شود. اگر به یاد داشته باشید، همان روزی که چنین تصمیم اتخاذ شد گفتیم که دامنه نوسان محدود معایبی نظیر افت جدی حجم معاملات، تشکیل صف فروش، قفل شدن و کاهش حضور دی‌تریدرها را به هم دارد اما از آنجا که تعادل در شرایط فعلی بازار مداواکننده اوضاع و احوال نیست و دولت هم در این روزها کوچکترین توجهی به بازار ندارد، با خرید زمان می‌توان موقتا این عیوب را نادیده گرفت. در واقع ریسک بازار با دامنه نوسان کمتر، کنترل‌شده‌تر از شرایط عادی است. به هر جهت استدلال‌های متفاوتی داریم و فعلا باید کمی صبر کرد تا از این گردنه هم عبور کنیم؛ به‌خصوص که گویا وعده‌های اخیر دولت هم همچون وعده‌های گذشته‌اش پوچ و تو خالی بوده و قرار نیست به بازار کمک کند.\nنکته دیگری که به آن خواهیم پرداخت این است که ارزش دلاری بازار سرمایه (مجموع بورس و فرابورس) از سقف 420 میلیارد دلار در سال 1399 با سقوط وحشناک 67 درصدی به 140 میلیارد دلار رسیده و به‌ عبارت دیگر به شکل جدی از تورم افسارگسیخته رقم‌ خورده، بازمانده است !! همین مساله نشان می‌دهد اقتصاد ایران از جذابیت سرمایه‌گذاری افتاده و این یک تلنگر بزرگ نه‌تنها به دولت فعلی و دولت آتی که به حاکمیت است. لذا اگر بخواهیم رشد ایجاد کنیم یا سرمایه‌گذاری اتفاق بیفتد، اول از همه باید ...\nمشاهده کامل پیش‌بینی بازار امروز ...\n",
        "persian_date": "1403-03-20 05:07:00",
        "date": 1717909620000,
        "key": "بورس",
        "url": "https://www.bourse24.ir/news/292756/پیش‌بینی-وضعیت-بورس-20-خرداد-1403"
    },
    {
        "text": "1) پیش‌بینی بازار ... \n بورس24 : در شرایطی به مصاف معاملات نخستین روز کاری هفته می‌رویم که بازار چهارشنبه بعد از دو روز تعطیلی و پیش ‌از تعطیلات آخر هفته، متعادل آغاز کرد و هر چه از دقایق ابتدایی بیشتر فاصله گرفت، سمت تقاضا کم‌رمق‌تر و سمت عرضه قوی‌تر و پُررنگ‌تر شد. با توجه به رنج‌های دقایق پایانی بازار یکشنبه، انتظار ما از بازار چهارشنبه با وجود قرار گرفتن در بین‌التعطیلین بیشتر بود. به نظر بازار تا حدودی به این جمع‌بندی رسیده که وعده‌های اخیر دولت طبق معمول حرف‌‎درمانی است و او خیلی تمایل به تغییر رویکرد ندارد و لذا در همین راستا چندین بار تاکید شد علاوه بر کوتاه کردن دامنه نوسان، نیاز به افزایش حجم مبنا داریم؛ چراکه فعلا سیاسیون کشور سرگرم انتخاباتند و کسی توجه به حال و روز بازار ندارد. در نتیجه معاملات چهارشنبه شاخص کل با افت حدود 6 هزار واحدی در ارتفاع دو میلیون و 81 هزار واحدی قرار گرفت. ارزش معاملات کاهشی بود و به 2.1 همت رسید و رقمی بالغ بر 270 میلیارد تومان از چرخه بازار خارج شد.\nبازار چهارشنبه حرفی برای گفتن نداشت و بسیار تلخ و کسل‌کننده پیش رفت. گویی باید به این روند منفی‌ 4 ساله عادت کنیم ! بنابراین گزارش امروز را با 3 موضوع خاص پیش می‌بریم. موضوع اول، بحث داغ انتخابات است. همانطور که در گزارش اخیر هم اشاره شد، طی روزهای اخیر بسیاری از چهره‌های برتر سیاسی کشور (از روسای جمهور قبل و رئیس مجلس فعلی و پیشین گرفته تا شهردار و معاون رئیس‌جمهور، رئیس بانک مرکزی، عضو مجمع تشخیص مصلحت نظام، بسیاری از وزرا، نمایندگان مجلس، رئیس دانشگاه تهران و ...) برای کاندید شدن در چهاردهمین دوره انتخابات ریاست جمهوری به وزارت کشور رفتند و ثبت‌نام کردند و همه این عزیزان هم آمده‌اند تا مشکلات مردم را حل کنند ... !!\nسوالی که در این چند روز ذهن ما را درگیر کرده این است که در پس دنیای سیاست چه تحولاتی در پیش است که برخی خود را اینچنین به آب و آتش می‌زنند ؟! به‌نظر انتخابات پر حاشیه‌ای در پیش است. چه در بخش تائید و رد صلاحیت‌ها، چه در بخش تبلیغات و مناظره‌های تلویزیونی و چه در بخش رای‌گیری! و حتی تصور می‌کنیم اگر بسیاری از افراد مطرح و سرشناس تائید صلاحیت شوند، احتمالا انتخابات دو مرحله‌ای را خواهیم داشت ! طبق برنامه زمانبندی ارائه شده، روز 22 خرداد یعنی سه‌شنبه پیش رو، افراد تائید صلاحیت شده که شرایط حضور در انتخابات این دوره را دارند، توسط شورای نگهبان اعلام و مشخص خواهند شد.\nو نکته جالب اینکه، وعده و وعیدها درخصوص حمایت از بازار خیلی سریع‌تر از آنچه تصور می‌شد، آغاز شده است. طی روزهای اخیر آقای علی لاریجانی که هنوز صلاحیت‌اش توسط شورای نگهبان تائید نشده با ضبط ویدئویی به‌سوال یکی از فعالین بازار پاسخ داد و گفت: \"به‌ نظر می‌رسد قبل از اینکه بگوییم سیاست‌مداران باید برای بورس چه کنند، باید بگوییم که حکومت چه کارهایی را در مورد بورس نباید بکند. چرا نرخ انرژی ناپایدار است ؟ چرا عوارض‌های نابجا و قیمت‌گذاری دستوری برای شرکت‌های بورسی وضع می‌شود ؟ چرا نرخ سود بانکی نامتوازن است ؟ اگر مداخلات انجام نشود، شرایط بورس وضعیت بهتری پیدا خواهد کرد.\" همانطور که انتظار می‌رفت، کاندیدها به شدت به دنبال بهره‌برداری از شرایط نامساعد بازار سرمایه هستند. و البته سهامداران هرگز فراموش نخواهند کرد که اولویت اول دولت سیزدهم هم بورس بود و جای این اولویت هنوز درد می‌کند !\nاز دید ما وعده‌هایی قابل اعتمادند که اولا قابلیت اجرایی شدن داشته باشند و دوما به شکل کُلی و شعارگونه نباشند. اینکه مطرح شود ما از بورس حمایت می‌کنیم، دقیقا نتیجه‌ای را در بر خواهد داشت که بازار طی 3 سال اخیر تجربه کرد. بنابراین بسیار مهم است که نامزدها به شکل واضح درخصوص برنامه‌های خود چه در حوزه سیاسی و چه در حوزه اقتصادی با ارائه جزئیات صحبت کنند و تصور می‌کنیم یکی از نکات کلیدی که می‌تواند فضا را روشن کند، دیدگاه نامزدها درخصوص بودجه دولت است. قبلا هم به این موضوع اشاره شد که دولتها عامل اصلی تورم‌اند. در نظر گرفتن ...\nمشاهده کامل پیش‌بینی بازار امروز ...\n",
        "persian_date": "1403-03-19 05:11:00",
        "date": 1717823460000,
        "key": "بورس",
        "url": "https://www.bourse24.ir/news/292735/پیش‌بینی-وضعیت-بورس-19-خرداد-1403"
    },
    {
        "text": " بورس24 :  ده  روز از خردادماه گذشت و شاخص بورس1.2 درصد دیگر زیان به سرمایه گذاران اضافه کرد.\nدر این مدت شاخص صنعت رادیویی با رشد 10 درصدی پربازده ترین صنعت بورس تهران بود.\nشاخص صنایع محصولات کاغذی ، زراعت و سایر معادن هر کدام با 1 درصد رشد دیگر صنایع مثبت و سبز بورس تهران بودند.\nدر این مدت شاخص صنعت محصولات چرمی با افت 3.1 درصدی زیان ده ترین صنعت بازار سهام در ده روز سپری شده از خرداد ماه بود.\nشرح شاخص\n30 اردیبهشت 1403\nهفته اول خرداد1403\nتغییرات\n(درصد)\nمحصولات فلزی\n233133\n229421\n1.6-\nمواد دارویی\n175052\n172123\n1.7-\nانبوه سازی\n16575\n16110\n2.8-\nرایانه\n85271\n85156\n0\nماشین آلات\n355314\n351085\n1.2-\nفرآورده های نفتی\n9791934\n9491171\n3-\nکانی فلزی\n488515\n484811\n1-\nکانی غیر فلزی\n56440\n55178\n2.2-\nغذایی به جز قند\n54034\n53108\n1.7-\nزغال سنگ\n42302\n41707\n1.4-\nخودرو\n284987\n285529\n0\nقند و شکر\n184038\n181991\n0\nحمل و نقل\n59258\n57459\n-3\nوسایل ارتباطی\n50190\n49678\n1-\nسایر مالی\n14838\n14613\n1.5-\nانتشار و چاپ\n1805561\n1794349\n1-\nمحصولات کاغذی\n66201\n66897\n1+\nفلزات اساسی\n1753320\n1752142\n0\nشیمیایی\n170908\n167395\n2-\nدستگاه های برقی\n5794142\n5706181\n1.5-\nسرمایه گذاری ها\n27001\n26964\n0\nزراعت\n296454\n299554\n1+\nلاستیک\n462873\n461476\n0\nچند رشته ای صنعتی\n307720\n303424\n1.4-\nرادیویی\n5203\n5741\n10.3+\nفنی مهندسی\n6915\n6772\n2-\nکاشی و سرامیک\n62541\n61535\n1.6-\nبیمه\n106975\n105285\n1.6-\nمنسوجات\n21881\n21761\n1-\nمالی\n1790401\n1775977\n1-\nسایر معادن\n422059\n425186\n1+\nاستخراج نفت\n4153\n4031\n2.9-\nمحصولات چرمی\n32703\n31676\n3.1-\nسیمان\n24205\n23802\n1.7-\nبانک ها\n8226\n8111\n1.4-\nبرق و گاز و آب و بخار\n4543\n4492\n1.1-\nاداره بازارهای مالی\n1136\n1131\n0\nاطلاعات و ارتباطات\n695\n685\n1.4-\nخرده فروشی به جز وسائل نقلیه\n2507\n2451\n2.2-\nشاخص کل\n2112560\n2086080\n1.2-\n",
        "persian_date": "1403-03-11 00:13:00",
        "date": 1717114380000,
        "key": "بورس",
        "url": "https://www.bourse24.ir/news/292733/کارنامه-بورس-در-روزهای-فقدان-رئیس-جمهور"
    },
    {
        "text": " بورس24 : خالص ارزش معاملات خرد با 31 درصد افت به 1,660 میلیارد تومان رسید. حقیقی ها 73 میلیارد تومان نقدینگی وارد بازار کردند که بخش عمده آن به نمادهای نوری، وخارزم، تاپیکو، ثامان، حسینا، وبملت، حفارس، وتجارت و شپنا تزریق شد.\nحقوقی ها بیش از همه از دارو، شستا، شهر، کرومیت، وتوس، وپارس، کگهر، غالبر، تاصیکو و ثعمرا حمایت کردند.\nشاخص کل با بیش از 16 هزار واحد افزایش تا ارتفاع 2 میلیون و 86 هزار واحد خود را رساند. بخش عمده این رشد را مدیون نمادهای فولاد، فملی، شپنا، شستا، تاپیکو، وبملت و شبندر بود.\nشاخص هموزن هم 3 هزار و 675 واحد بر ارتفاع خود افزود و به سطح 685 هزار واحد رسید. شاخص فرابورس نیز با رشد 200 واحدی در ارتفاع 22 هزار و 695 واحد قرار گرفت.\n",
        "persian_date": "1403-03-09 16:40:00",
        "date": 1717000800000,
        "key": "بورس",
        "url": "https://www.bourse24.ir/news/292684/چراغ-سبز-حقیقی-ها-به-بورس"
    },
    {
        "text": "1) پیش‌بینی بازار ... \n بورس24 : در شرایطی به مصاف معاملات آخرین روز کاری هفته می‌رویم که بازار سه‌شنبه به چند دلیل با فضای بهتری آغاز کرد. اول اینکه جمع‌آوری صف فروش در برخی سهام و همچنین رنج دقایق پایانی در صندوق‌های اهرمی را در بازار دوشنبه دیده بود. دوم اینکه از عصر روز دوشنبه نامه‌ای با مضنون کاهش نرخ سود سپرده در فضای مجازی دست به دست می‌شد و لذا این امیدواری ایجاد شد که بانک مرکزی مقداری از مواضع خود عقب نشسته و احتمالا مداخله بازارساز در اوراق خزانه را داشته باشیم. و سوم اینکه بازار پس از یک دوره افت سخت، انرژی خود برای ریزش بیشتر را از دست داده بود. البته که چند گزارش خوب ماهانه و رسیدن چند خبر یا وعده و وعید مثبت هم بی‌تاثیر نبود و لذا بازار دیروز تا حدی به آرامش و تعادل رسید. هر چند که هنوز هم ترس وجود دارد و کماکان بسیاری از معامله‌گران ترجیح می‌دهند برگشت به بازار را به‌روزهای بعد از انتخابات و یا روشن شدن نامزدهای تائید صلاحیت‌شده توسط شورای نگهبان موکول کنند و لذا به همین دلیل می‌بینیم که حجم معاملات تعریف چندانی ندارد و پول جدیدی به دل بازار نمی‌زند.\nبرخی معتقدند اینکه بازار در از یکساعت پایانی معاملات روز دوشنبه فرمان را کمی چرخانده ناشی از مذاکرات فشرده سازمان با رئیس‌جمهور موقت است. طی روزهای اخیر خبری مبنی بر مذاکره ده‌بندی مشکلات بازار با جناب مخبر دست به دست می‌شد و گفته می‌شد که در صدر این نامه، درخواست برای اصلاح سیاست‌های پولی و ارزی بانک مرکزی و فرمول پالایشی‌ها قرار دارد. در واقع این تلاش‌ها زمانی آغاز شد که سازمان با تاخیر جدی متوجه شد که بازار وارد یک بحران بزرگ شده و حالا در پی رفع این بحران برآمده است. بحرانی که برگرفته از یک بی‌اعتمادی گسترده بین فعالین بازار است. در گذشته، بسیاری از افرادی که در سالهای 98 - 99 وارد بازار شده بودند، بواسطه بی‌اعتمادی به سیاست‌ها مسیر خروج و حرکت به سمت بازارهای موازی را در پیش گرفتند. اما حالا کار به جایی رسیده که حتی افراد استخوان خردکرده و قدیمی بازار هم کلافه شده و طی روزهای اخیر بخشی از نقدینگی خود را خارج کردند.\nبارها در این خصوص به سازمان هشدار داده شد اما متاسفانه زمانی این پیگیری و تغییر رویکرد آغاز شد که بازار وارد فاز بحرانی شد و از طرف دیگر دولت مستقر به زودی باید زمین بازی را تحویل فرد دیگر و کابینه جدید بدهد. و لذا شاید یکی از دلایلی که معامله‌گران خیلی حاضر به خرج کردن جسارت و پذیرش ریسک نیستند این است که نمی‌دانند طی یکی دو ماه آینده چه کسانی قرار است برای فضای اقتصادی کشور تصمیم‌گیری و تصمیم‌سازی کنند.\nاما اگر بخواهیم جور دیگری به ماجرا نگاه کنیم، می‌توان به این نتیجه رسید که بحرانی که مدت‌هاست فعالان بازار نسبت به آن هشدار می‌دادند، حالا دقیقا به هسته تاثیرگذار دولت رسیده و دامن او را گرفته است. و لذا روز گذشته دیدیم که وزیر اقتصاد پشت تریبون حاضر شد و گفت: با توجه به نارضایتی‌هایی که از بازار سرمایه وجود داشت، در جلسه ستاد اقتصادی پیشنهاداتی برای بهبود چشم‌انداز سوداوری بورس به آقای مخبر اعلام شد ! چه عجیب !\nدر همین راستا ۴ تصمیم جدید اتخاذ شد که اولین آن، نظارت بیشتر برای کنترل‌های قانونی نرخ سود بانکی بود که قرار شد رییس بانک‌مرکزی در ابلاغیه جدیدی این موضوع را پیگیری کند. نکته دوم، برخی معافیت‌های مالیاتی بود که دولت در بخش دوم لایحه خود به مجلس ارسال کرد و سازمان برنامه موظف شد پذیرش بار مالی مصوبه مجلس را به شورای نگهبان اعلام کند. سوم موضوع مربوط به نارضایتی ابلاغیه نرخ پالایشگاهی بود که دستور داده شد وزارت نفت بررسی و تجدیدنظری در این زمینه داشته باشد. محور چهارم هم مسئله خودروسازی بود که با موافقت وزارت صمت مقرر شد در راستای رسیدن وضعیت دو خودوساز بزرگ کشور به ثبات در بازار سرمایه، تجدید ارزیابی آنها در دستور کار قرار گیرد.\nبنابراین این امید می‌رود که در روزهای پایانی دولت فعلی، چنانچه برخی از مشاورین دانشمند دست از تجویزهای نابخردانه خود بردارند، شاهد برگشت از برخی تصمیمات غلط باشیم. انصافا با لیست بلند و بالایی از مشکلات مواجهیم و وقتی با خود فکر می‌کنیم به این نتیجه می‌رسیم که در این فرصت کوتاه، امکان اصلاح تمامی موارد یاد شده نیست. دولت در یکسال گذشته همه پل‌ها را پشت سر خود خراب کرد و ابتدا باید آواربرداری کرده و سپس در مسیر ساخت‌وساز قرار بگیرد. به نظر در این 30 روز حتی اگر همه افراد کابینه هم خبردار و گوش به فرمان رئیس‌جمهور شوند، برگشت به روز اول میسر نباشد اما همانطور که قبلا هم اشاره شد، بهتر است در روزهای پایانی دولت سیزدهم، برخی از تصمیمات اصلاح شده تا دست‌کم در دولت جدید درگیر اصلاحات و بروکراسی اداری برای برگشت به شرایط گذشته نباشیم.\nنکته مهم دیگر اینکه، بواسطه آرام شدن فضای سیاسی خارجی و رکود در بازارهای موازی، بخش سیال نقدینگی یعنی «پول»، مدتی است که به دنبال یک بازار مساعد برای حضور و چرخش است و چه بازاری بهتر و جذاب‌تر از بازار سرمایه ! البته این جذابیت صرفا در قیمت‌ سهم‌هاست، نه در سیاستگذاری‌ها ! بنابراین اگر تغییرات و تصمیماتی در دیدگاه دولتها ایجاد شود، هیچ بازاری به اندازه بازار سرمایه پتانسیل جذب و تقویت فضای تولید نقدینگی ندارد. مشروط بر اینکه برخی از افرادی که اخیرا به ایجاد التهاب در فضای بازار دامن زدند، از راس کار خارج شوند ! ضمنا از آنجا که\nمشاهده کامل پیش‌بینی بازار امروز ...\n",
        "persian_date": "1403-03-09 08:39:00",
        "date": 1716971940000,
        "key": "بورس",
        "url": "https://www.bourse24.ir/news/292662/پیش‌بینی-وضعیت-بورس-9-خرداد-1403"
    },
    {
        "text": " بورس24 : خالص ارزش معاملات خرد به حدود 2,4 همت نزدیک شد که نسبت به دیروز حدود 25 درصد رشد داشت. بیشترین معاملات در گروه های شیمیایی، فرآورده های نفتی و انبوه سازی انجام شد.\nحجم پول خرد خارج شده از بازار به 65 میلیارد تومان تقلیل یافت. نمادهای شپنا، وخارزم، نوری، وبملت، شبندر، وارس، انرژی، آ س پ، شتران و ارفع بیشترین خریدهای حقیقی از حقوقی را تشکیل دادند. حقوقی ها عمدتا از بوعلی، خفولا، تاصیکو، شیراز، مادیرا، ثامان، وتوسم و حکشتی حمایت کردند.\nشاخص کل با 11 هزار و 714 واحد افزایش خود را تا ارتفاع 2 میلیون و 70 هزار واحد نزدیک کرد. فملی، فولاد، شستا، وبملت، وغدیر، نوری و فارس در صدر تاثیرگذارترین نمادها بر روند صعودی شاخص قرار گرفتند.\nشاخص هموزن هم بیش از 1 هزار واحد رشد کرد و بر ارتفاع شاخص فرابورس نیز 127 واحد افزوده شد.\n",
        "persian_date": "1403-03-08 17:02:00",
        "date": 1716915720000,
        "key": "بورس",
        "url": "https://www.bourse24.ir/news/292569/صفوف-فروش-آب-شد،-ارزش-معاملات-خرد-به-2,4-همت-رسید"
    },
    {
        "text": "1) پیش‌بینی بازار ... \n بورس24 : در شرایطی به مصاف معاملات چهارمین روز کاری هفته می‌رویم که بازار دیروز با شدت قفل‌شدگی بیشتری آغاز کرد و کار به جایی رسید که از ساعت دوم معاملات در برخی از تالارها در شهرهای تهران، شیراز، اصفهان، تبریز و ... بسیاری از معامله‌گران به نشانه اعتراض به ریزش‌های متوالی و پی‌درپی بازار سرمایه و بی‌تفاوتی سیاستگذاران به این موضوع، سیستم خود را خاموش کردند. اما در یک ساعت پایانی معاملات تحرکاتی در برخی از نمادهای بزرگ و مورد توجه و همچنین صندوق‌های اهرمی ایجاد شد و در همین راستا شاهد برقراری تعادل در بیش از 50 درصد از نمادهای حاضر در تابلوی معاملات بودیم. هر چند که این تحرکات کافی نبود و حتی خبر جلسه روز یکشنبه رئیس سازمان بورس با رئیس‌جمهور موقت در راستای حل برخی از مشکلات و رفع تنگناها هم نتوانست بازار را بحرانی که از ابتدای هفته آغاز شده نجات دهد. البته که برای برگزاری چنین جلساتی خیلی دیر شده و فعالین بازار و سهامداران امید خود به این اشخاص را از دست داده‌اند. اما به هر جهت همانطور که طی روزهای اخیر هم اشاره شد، بهتر است در روزهای پایانی دولت سیزدهم، برخی از تصمیمات اصلاح شده تا دست‌کم در دولت جدید درگیر این اصلاحات و صرف زمان و بروکراسی اداری برای برگشت به شرایط گذشته نباشیم.\nطبق برخی شنیده‌ها (غیرموثق) سیاستگذار قصد برگشت از برخی تصمیمات اخیر را دارد. حال یا آنها از آنجا که روزهای پایانی عمر خود در این دولت را سپری می‌کنند، به فکر آخرت خود افتاده‌اند و یا تازه فهمیده‌اند که تصمیمات اخیر گور آنها را بواسطه اعتراضات شدید و بی‌پولی دولت کنده و باید در مسیر عقلانیت و منطق قرار بگیرند. گفته می‌شود به زودی تصمیماتی برای اصلاح نرخ بهره، اصلاح فرمول پالایشی‌ها و تغییر در سیاست‌های ارزی اتخاذ خواهد شد. باز هم تاکید می‌کنیم این موارد در حد شنیده است و شاید با حضور دانشمندان فعلی، اتفاق خاصی در این چند روز هم رخ ندهد. روز گذشته جناب آقای فرزین می‌گفت: نرخ بهره تاثیر منفی بر بازار سرمایه ندارد. به نظر از دو حال خارج نیست. یا فرزین ارتباط این رو با یکدیگر را نمی‌داند و یا با علم به تاثیر منفی، چنین اظهاراتی را مطرح می‌کند ! باز خدا را صد هزار مرتبه شکر که او علاقه‌ای برای رئیس‌جمهور شدن و حضور در انتخابات ندارد !!\nاما به هر جهت اگر اتفاقی هم رخ دهد، آن را باید به فال نیک گرفت. از روز شنبه روند صعودی نرخ اخزا متوقف شد و از طرف دیگر بانک مرکزی از تمام بانکها خواست نرخ سود را به نرخ مصوب شورای پول و اعتبار برگردانند و آنها را در صورت تخطی به سلب صلاحیت تهدید کرد. لذا برخی معتقدند به زودی مداخله بازارساز را خواهیم داشت. در فضایی قرار داریم که بورس به کتف دولت هم نبوده و بنابراین باز هم تاکید می‌کنیم کوتاه‌شدن دامنه نوسان دست‌کم مانعی برای افت جدی‌تر و بی‌حساب و کتاب بازار خواهد بود و البته هزینه‌هایی هم دارد که کاهش حجم معاملات، قفل شدن‌ها در صف فروش، کاهش نقدشوندگی و برخی اتفاقات دیگر از هزینه‌های آن است. (و البته باری دیگر روی این موضوع تاکید می‌کنیم که نمادهای دارای حجم مبنای یک با سرعت بیشتری در مسیر سرازیری قرار دارند و سازمان باید هر چه سریعتر تغییراتی در این حوزه اتخاذ نماید. واقعا نمی‌دانیم به این موضوع به این واضحی چرا توجه نمی‌شود و یا اگر هم توجه می‌شود، ترتیب اثر داده نمی‌شود.) بنابراین اگر برخی فکر می‌کنند باز بودن دامنه نوسان منجر به جذب پول می‌شود، سخت در اشتباهند. جریان نقدینگی، خصوصا پول هوشمند تا از چالش‌های پیش رو عبور نکند و اطمینان کافی حاصل نکند، دست به خرید قوی نخواهد زد و به تماشاچی بودن خود ادامه خواهد داد و این یعنی دامنه نوسان بزرگتر، اثرات منفی غیرقابل جبرانی خواهد داشت.\nموضوع دوم که مورد بحث ما در گزارش امروز است، مربوط به تحرکات صندوق‌های اهرمی در جریان معاملات روز شنبه است. بعد از شرایط مناسبی که بازار روز سه‌شنبه گذشته داشت، همه منتظر یک بازار عادی از ابتدای هفته بودند. اما رنج منفی سنگین در صندوق‌های اهرمی اوضاع را بهم ریخت و کلیت بازار زیر فشار عرضه قرار گرفت. زمزمه فروش کاریزما در صندوق‌هایی که خود او سهامدار آنها است و تحرکات برخی از حقیقی‌ها در سایر صندوق‌های اهرمی، سبب پنیک‌سل شدن بازار شد. البته این موضوع هم می‌تواند یکی از دیگر از سلسه تئوری‌های توطئه‌ای باشد که روز گذشته عنوان شد و شاید خیلی قابل اتکا نباشد. به‌خصوص که گویا این معامله بصورت کد به کد بوده و برخی از مدیران شرکت توضیحاتی در این خصوص ارائه کرده‌اند. اما به هر جهت از کنار این موضوع به سادگی نمی‌توان گذشت که معاملات این صندوق‌ها به کلیت بازار جهت می‌دهد و باز جای انتقاد دارد که سازمان بورس در برابر این تحرکات سکوت می‌کند و این در شرایطی است که اگر یک فرد عادی قصد فروش سهمی را داشته باشد، نهاد ناظر به سرعت گوشی تلفن را برداشته و تذاکرات انضباطی را به او یادآور می‌شود !!!!!\nاما به بازار برگردیم. جایی که کماکان بسیاری از معامله‌گران ترجیح می‌دهند نظاره‌گر ماجرا بوده و خیلی در سمت خرید فعال نباشند. به هر جهت طیفی که طی مدت اخیر در مسیر خروج از بازار قرار گرفته بود، ترجیح می‌دهد برای برگشت منتظر تحولات پیش رو به ویژه مشخص شدن چهره‌های احتمالی و تعیین رئیس‌جمهور جدید باشند. تا هفته گذشته مشکل بازار نرخ نیما و بهره بالا بود و حالا مشکلات سیاسی به طرز قوی‌تری به آن اضافه شده و این یک سیگنال واضح برای سیاستگذاران است که به زودی تبعات این سیگنال‌های نزولی آثار خود را در اقتصاد نشان خواهد داد. به شکل واضحی روشن است که موضوع فقط بورس و بازار سرمایه نیست، موضوع کلیت اقتصاد است و لذا رئیس‌جمهور بعدی کار بسیار سختی در پیش خواهد داشت.\nدیروز در مورد تفاوت بین دولت‌ها بحث شد و از آنجا که بازار حرفی برای گفتن ندارد، امروز درخصوص برخی سناریوهای پیش رو حرف خواهیم زد. همانطور که ...\nمشاهده کامل پیش‌بینی بازار امروز ...\n",
        "persian_date": "1403-03-08 08:52:00",
        "date": 1716886320000,
        "key": "بورس",
        "url": "https://www.bourse24.ir/news/292529/پیش‌بینی-وضعیت-بورس-8-خرداد-1403"
    },
    {
        "text": " بورس24 : خالص ارزش معاملات خرد با رشد 26 درصدی نسبت به دیروز به بالای محدوده 1,9 همت رسید. لقب پرمعامله ترین گروه ها به ترتیب به فلزات اساسی، خودرو و ساخت قطعات و محصولات شیمیایی رسید.\nحجم خروج پول خرد از بازار نسبت به روزهای قبل کاهش یافت و به 363 میلیارد تومان رسید. بیشترین پول حقیقی از نمادهای بوعلی، فولاد، وسالت، بورس، وامید، تاصیکو، ملت، فملی و وبصادر خارج شد که با بیشترین حمایت از سوی حقوقی ها همراه شدند.\nنمادهای غبهار، وخارزم، خساپا، پارسیان، وبملت، خودرو، زفکا، کرمان و سامان بیشترین توجه و ورود پول از سوی حقیقی ها را دریافت کردند.\nشاخص کل اما بیشتر از دیروز و بالغ بر 22 هزار واحد کاهش داشت و به ارتفاع 2 میلیون و 56 هزار واحد برگشت. فولاد، فملی، فارس، شپنا و وامید عمده ترین اثر منفی را بر آن داشتند. شاخص هموزن هم 5 هزار واحد به عقب برگشت و در سطح 680 هزار واحد ایستاد. شاخص فرابورس نیز 213 واحد منفی خورد.\n",
        "persian_date": "1403-03-07 16:36:00",
        "date": 1716827760000,
        "key": "بورس",
        "url": "https://www.bourse24.ir/news/292367/کاهش-شدت-خروج-پول-از-بورس"
    },
    {
        "text": "1) پیش‌بینی بازار ... \n بورس24 : در شرایطی به مصاف معاملات سومین روز کاری هفته می‌رویم که بازار یکشنبه افت دیگری را در دستور کار داشت. از رخ پایانی بازار شنبه و تشکیل صف فروش سنگین صندوق‌های اهرمی مشخص بود که بازار با یک کلپس جدی (تقلیل رفتن جدی سمت تقاضا) مواجه است. و قسمت جالب‌تر ماجرا اینجاست که حمایت‌ها برای متعادل‌سازی بازار هم به سطوح حداقلی رسیده و عملا انگیزه‌ای برای برون‌رفت از این فضا وجود ندارد. به نظر یا پولی در بساط نیست که زیر بازار به شکل قوی‌تری گرفته شود و یا تمایلی برای کمک نیست و لذا شاهد کلپس بازار هستیم ! این عدم تقاضا و به تاخیر انداختن خرید ناشی از دو موضوع است. اول اینکه نرخ بهره بدون ریسک به قدری بالاست که تمایلی برای پذیرش ریسک حضور در بازار آن هم در شرایط فعلی دیده نمی‌شود. دوم اینکه چشم‌انداز مبهم اقتصادی و سیاسی کشور باعث شده حتی تقاضای مصرفی هم مطمئن نباشد چه برسد به تقاضای سرمایه‌گذاری و یا سفته‌بازی ! و احتمالا اثر این موضوع را در گزارش ماهانه شرکت‌ها (عملکرد خرداد) ببینیم.\nدر هر صورت ما در یکی از شدیدترین کلپس‌های تاریخی اقتصاد کشور هستیم و از آنجا که بازار در شرایط طبیعی مدت‌ها بود که به حال خود رها شده بود، به نظر در این روزهای باقی مانده تا انتخابات هم، دولت توجهی به اولویت اول خود که اولویت آخرش هم نبود، نداشته باشد. اما به سراغ بازار و بررسی آمار و ارقام برویم. در نتیجه معاملات روز گذشته، شاخص کل با افت بیش از 20 هزار واحدی (معادل 1 درصد) تا ارتفاع دو میلیون و 77 هزار واحدی عقب نشست. ارزش معاملات بواسطه عدم جمع‌آوری صفوف فروش با کاهشی دیگر به 2 همت رسید و رقمی بالغ بر 800 میلیارد تومان (معادل 38 درصد ارزش معاملات) از سبد حقیقی‌ها خارج شد و با بد و بیراه تالار معاملات را ترک کرد !\nیکی از موضوعاتی که ذهن بسیاری از فعالین بازار را درگیر کرده این است که چرا بازار سه‌شنبه (روز بعد از سانحه فرود سخت) فضای متعادل‌تری داشت اما از روز شنبه زیر فشار عرضه و تغییر 180 درجه‌ای رویکرد معامله‌گران قرار گرفت ؟! ابتدا به این موضوع اشاره داشته باشیم که از دید ما رئیس‌جمهور اسبق کمترین نقش را در اتفاقات اخیر داشت و این تصمیم‌گیرنده‌ها و مشاورین نادان حاضر در بدنه دولت و نزدیک به تصمیم‌سازهای اقتصادی هستند که با عوامل و ابزارهایی نظیر سرکوب دلار نیما، رشد نرخ بهره، دست‌درازی به جیب شرکت‌ها، به حاشیه بردن تولید و ... بازار را به چنین روزی انداخته‌اند.\nبزرگترین مشکل آقای رئیسی، تشکیل کابینه ضعیف و انتخابات افراد ناشایست در بدنه دولت بود. بنابراین برداشت بازار سه‌شنبه این بود که با توجه به شرایط به‌ وجود آمده که مستقیما ناشی از سیاست‌ها و تفکرات این تیم اقتصادی است، پاره‌شدن نوار تصمیم‌گیری‌های غلط و فرصت دادن به تفکرات جدید اتفاق مثبتی است. بنابراین فضای بازار سه‌شنبه حتی بهتر از انتظار بود. اما از روز شنبه ترکیبی از یک حس بلاتکلیفی و ترس از شنیدن برخی اسامی که قصد حضور در انتخابات پیش رو را دارند و نگرانی از بابت تداوم اثرات تصمیمات افرادی که هنوز در جایگاه و منصب خود ایستاده‌اند باعث شد تا سمت تقاضا به‌یکباره خالی شده و لذا رقابت فروشنده‌ها برای خروجِ هرچه سریعتر، بازار را به‌این روز انداخت.\nالبته برخی هم تئوری توطئه را مطرح می‌کنند و می‌گویند ...\nمشاهده کامل پیش‌بینی بازار امروز ...\n",
        "persian_date": "1403-03-07 09:03:00",
        "date": 1716800580000,
        "key": "بورس",
        "url": "https://www.bourse24.ir/news/292302/پیش‌بینی-وضعیت-بورس-7-خرداد-1403"
    },
    {
        "text": " بورس24 : خالص ارزش معاملات خرد با افت 20 درصدی نسبت به دیروز فقط حدود 1,5 همت بود. بیشترین معاملات مربوط به گروه های فلزات اساسی، بانک ها و موسسات و محصولات شیمیایی بود.\nامروز شاهد خروج 655 میلیارد تومان پول خرد از بازار بودیم که بخش عمده آن از نمادهای فملی، وبملت، فولاد، شستا، شگستر، وپست، وسالت، شپنا، وغدیر و تاپیکو خروج یافت.\nدر مقابل نمادهای شکلر، واتوس، خگستر، شدوص، کخاک، ولساپا، سبهان، فنورد، خبهمن و تپسی با اقبال حقیقی ها و ورود پول خرد همراه شدند.\nشاخص کل با 20 هزار و 737 واحد افت به محدوده 2 میلیون و 77 هزار واحد برگشت. فارس، فولاد، فملی، شپنا، شستا، وبملت و تاپیکو بیشترین تاثیر منفی را بر آن گذاشتند.\nشاخص هموزن هم با بیش از 4 هزار واحد کاهش به محدوده 685 هزار واحد رسید. شاخص فرابورس نیز 264 واحد افت داشت و در ارتفاع 22 هزار و 581 واحد ایستاد.\n",
        "persian_date": "1403-03-06 16:30:00",
        "date": 1716741000000,
        "key": "بورس",
        "url": "https://www.bourse24.ir/news/292185/ارزش-معاملات-دوباره-کف-جدید-ثبت-کرد"
    },
    {
        "text": "به گزارش کدال نگر بورس24 ، شرکت بورس اوراق بهادار تهران در مدت 2 ماهه منتهی به اردیبهشت 1403 حدود 72 میلیارد تومان درآمد به دست آورد. درآمد اردیبهشت ماه حدود 39 میلیارد تومان و بهتر فروردین بود. درآمد بورس در 2 ماهه کاهش 66 درصدی را نشان می دهد.\n\n",
        "persian_date": "1403-03-06 14:57:00",
        "date": 1716735420000,
        "key": "بورس",
        "url": "https://www.bourse24.ir/news/292168/«بورس»-دو-ماهه-بی-رمقی-داشت"
    },
    {
        "text": "1) پیش‌بینی بازار ... \n بورس24 : در شرایطی به مصاف معاملات دومین روز کاری هفته می‌رویم که بازار شنبه پس از 3 روز تعطیلی و رویت اطلاعیه تداوم محدودیت دامنه نوسان 2 درصدی برای سهام و 4 درصدی برای صندوق‌های سهامی، آرام و بی‌رمق آغاز کرد اما هنوز نیم ساعت نخست را پشت‌سر نگذاشته بودیم که به یکباره فشار فروش عجیبی به بازار دیکته شد ! گویا بازار به تازگی متوجه اتفاقات تلخ هفته گذشته شده بود و لذا نمادها یک به یک در مسیر قیمت‌های درصد منفی و صف فروش قرار گرفتند و این فضای کلافه‌کننده تا انتهای ساعت معاملات با وجود برخی تحرکات خفیف ادامه داشت. در نتیجه این رویداد و به لطف بازگشت نمادهای پالایشی به تابلوی معاملات، شاخص کل با افت حدود 17 هزار واحدی، اَبَرکانال 2.1 میلیون واحدی را از دست رفته دید و تا سطح دو میلیون و 97 هزار واحدی سقوط کرد. ارزش معاملات باز هم کمتر از 3 همت و حوالی 2.5 همت بود و رقمی بالغ بر 730 میلیارد تومان از چرخه بازار خارج شد. \nفروردین و اردیبهشت امسال تلخ‌ترین و تاریخ‌سازترین ماه‌ها چه به لحاظ سیاسی و چه از منظر فرود سخت طی سالها و دهه‌های اخیر بوده‌ و حالا به یک خرداد خاص می‌رسیم که ظاهرا از نظر حواشی و ناجوانمردی و افت، فضایی شبیه به 2 ماه گذشته داشته و بازار در انتظار تیر و انتخابات پیش روست. تقریبا کلکسیونی از اتفاقات ریز و درشت منفی را در این مدت شاهد بودیم و طبق معمول اثرات آن به بدترین و تلخ‌ترین شکل ممکن به بازار دیکته شده است. به جرات می‌توان گفت اگر کسی از سال 99 وارد بازار شده باشد، یک دوره فشرده چند ده ساله را در عرض 4 سال گذرانده و آنقدر اتفاقات عجیب و مختلف برای او رخ داده که به اندازه یک عمر فعالیت بورسی تجربه دارد. و حالا کشور در مرحله گذار به سوی دولت جدید است. طبیعتا در این دوره نه دولتمردان و نه تصمیم‌گیران اقتصادی تمایل به تصمیمات جدی و جدید نخواهند داشت و در این ۴۰ روز پیش رو هم، همه چیز معلق خواهد بود و تصمیم درستی اتخاذ نخواهد شد.\nو لذا ذهن معامله‌گران هم فعلا درگیر مباحث تحلیلی نیست و اکثریت گزینه‌های احتمالی در انتخابات را پیگیری می‌کنند. فعلا اولویت همه انتخابات است. به همه چیز با دید سیاسی نگاه می‌شود و همه افراد چه بورسی و چه غیربورسی، اتفاقات را از دریچه سیاست می‌بینند. حتی رفتار حقوقی‌ها هم تا حدودی تغییر کرده و آنها هم به خوبی می‌دانند که ممکن است چند صباح دیگر میز و صندلی خود را واگذار کنند ! و البته شانس بزرگی آوردیم که کمی سرعت تحولات زیاد است و به زودی دولت بعدی تعیین خواهد شد. بنابراین با بازاری طرف هستیم که احتمالا رکودی‌تر از 2 ماه قبل خواهد بود. هر چند که بعید است از نظر ریزش، رکورد جدیدی ثبت شود !\nیکی از موضوعات مهم که نقل محافل این روزهای فعالین بورسی است، بحث کاهش دامنه نوسان است که این تصمیم مخالفانی هم دارد. به نظر یکی از مهمترین و خاص‌ترین تصمیمات طی چند وقت اخیر اتخاذ شده و پیشنهاد می‌شود تا زمان مشخص شدن اوضاع و آرام شدن فضا، محدودیت دامنه نوسان ادامه پیدا کند و البته در صورت بهبود اوضاع پله‌پله افزایش یابد. در حال حاضر چاره‌ای به غیر از خرید زمان نداریم؛ حتی تصور می‌کنیم نیاز به تغییراتی هم در سیستم حجم مبنا (به ویژه برای نمادهای با حجم مبنای 1) باشد. چراکه بازار به شدت آسیب دیده و عدم محدودیت‌ها می‌تواند عاملی برای تشدید بحران باشد. ضمن اینکه در این فضا نیاز به تحرکات قوی‌تر صندوق‌های حمایتی داریم. در غیر اینصورت فضای بازار برای روزها و هفته‌های پیش رو سخت‌تر و بحرانی‌تر خواهد شد.\nاما در بازار ارز، بازی نوسانی دلار در قیمت‌های کمتر از 60 هزار تومانی را داریم و چه جالب است که ...\nمشاهده کامل پیش‌بینی بازار امروز ...\n",
        "persian_date": "1403-03-06 08:48:00",
        "date": 1716713280000,
        "key": "بورس",
        "url": "https://www.bourse24.ir/news/292118/پیش‌بینی-وضعیت-بورس-6-خرداد-1403"
    },
    {
        "text": " بورس24 : خالص ارزش معاملات خرد با رشد 6 درصدی نسبت به روز معاملاتی قبل به حدود 1,9 همت نزدیک شد. بیشترین معاملات مربوط به گروه های فلزی، خودرو و ساخت قطعات و شیمیایی بود.\nحقیقی ها امروز 610 میلیارد تومان از بازار خارج کردند. عمده ترین خروج پول خرد در نمادهای شستا، خودرو، شبندر، فملی، وبملت، خساپا، فولاد، شگستر و شپنا اتفاق افتاد که بیشترین حمایت از سوی حقوقی ها را در بر داشت.\nاما نمادهای ثفارس، زفکا، وتوکا، تایرا، وآتوس، دفارا، حسینا و وارس در صدر ورود پول خرد نشستند.\nشاخص کل با افت حدود 17 هزار واحدی به سطح 2 میلیون و 97 هزار واحد رسید. فولاد، فملی، شپنا، فارس، شستا، شبندر و وغدیر بیشترین اثرگذاری را بر آن داشتند.\nشاخص هموزن نیز بیش از 4 هزار واحد کاهش داشت و به سطح 689 هزار واحد برگشت. از ارتفاع شاخص فرابورس هم 205 واحد کاسته شد و در محدوده 22 هزار و 843 واحد قرار گرفت.\n",
        "persian_date": "1403-03-05 16:41:00",
        "date": 1716655260000,
        "key": "بورس",
        "url": "https://www.bourse24.ir/news/292003/حال-بورس-امروز-هم-خوب-نشد"
    },
    {
        "text": "1) پیش‌بینی بازار ... \n بورس24 : در شرایطی به مصاف معاملات دومین روز کاری خرداد می‌رویم که بازار از یک تعطیلی چند روزه عبور کرده و از امروز مجددا روند رسمی خواهد گرفت. البته حفظ دامنه نوسان 2 درصدی، مهمترین تصمیمی است که بنا به شرایط حال حاضر بازار اتخاذ شده و امیدواریم تا زمان برقراری ثبات و آرامش تداوم یابد. به‌خصوص که اثرات مثبت این موضوع را در بازار می‌بینیم.\nابتدا نگاهی به اتفاقات بازار سه‌شنبه داشته باشیم. در این روز بسیاری از معامله‌گران با پاهای لرزان و نگاهی نگران، در انتظار گشایش بازار بودند. اما انصافا شرایط بهتر از انتظار پیش رفت و همین که شدت عرضه‌ها بالا نبود و در سمت فروش بسیاری از نمادها، خبری از اقتدار فروشنده‌ها و چیدمان اردر سنگین نبود، اتفاق خوبی بود. به‌خصوص که بازار از گزارش‌های 12 ماهه هم برداشت خوبی نکرده بود و لذا تعادل روز سه‌شنبه دستاورد بسیار مهمی برای بازار بود.\nدر نتیجه معاملات روز سه‌شنبه، شاخص کل با رشد اندک هزار واحدی در ارتفاع دو میلیون و 113 هزار واحدی قرار گرفت؛ هر چند شاخص هم‌وزن کمی منفی بود. ارزش معاملات به دلیل قرار گرفتن پشت دیوار تعطیلات 3 روزه و همچنین نگرانی از بابت تبعات سانحه اخیر با افت جدی 40 درصدی به 2.3 همت رسید و رقمی بالغ بر 200 میلیارد تومان از پرتفوی سهامداران حقیقی به سبد حقوقی‌ها منتقل شد.\nبحث امروز را در سه حوزه پیش می‌بریم. ابتدا درخصوص تحولات کدال صحبت می‌کنیم. تا به این جای بسیاری از شرکت‌ها صورت‌های مالی 12 ماهه خود را منتشر کرده‌اند. درخصوص گزارش‌های اخیر باید گفت که این گزارش‌ها دو اثر در بازار دارد. یک اثر کوتاه‌مدتی که همین حالا می‌بینیم و خیلی هم قوی نیست و اثر دوم که کمی زمانبر است، (به‌فرض عدم تغییر در سیاستگذاری‌ها) تا زمان انتخابات ریاست جمهوری خواهد ماند و البته بازنده اول این ماجرا طبق معمول سهامداران هستند اما بازنده بزرگتر، خود دولت و مردم و اقتصاد خواهند بود. اما راه‌حل ماجرا چیست ؟!\nباری دیگر تاکید می‌کنیم که در گام نخست باید پذیرفته شود که بازار در مرحله بحران به سر می‌برد. اکنون نزدیک به 20 روز کاری از آغاز این بحران گذشته اما هنوز این موضوع پذیرفته نشده و لذا برای حل بحران، ابتدا باید پذیرش بحران را داشته باشیم. و هر چه این موضوع دیرتر پذیرفته شود، مدت زمان رکود بیشتر خواهد شد. البته که با شرایط فعلی کشور و فضای دولت، بعید است در این 30 - 40 روز هم کسی اهمیت به بحران حال حاضر بازار و صنایع بدهد !\nاما با گذر از این روزها، احتمالا فضا در برخی از سهام کوچکتر که گزارش‌های 12 ماهه بهتری داشتند و از افت حاشیه سود در امان بودند، رو به بهبود برود و از طرف دیگر طیف سفته‌باز و سهم چاق‌کن هم در برخی از سهم‌ها فعال شود. اما در سهام بزرگ زمانی چرخش اصلی و قوی رخ می‌دهد که پارامترهای اصلی اقتصادی نظیر نرخ بهره و نیما و تصمیمات سیاستگذار تغییر کند.\nاین دقیقا نتیجه کارنامه دولت است. امیدواریم سیاستگذار پیام این گزارش‌ها را بگیرد و نه به فکر بازار سرمایه که به فکر اقتصاد کشور و شرکت‌های بزرگ باشد؛ هرچند که با این تیم و تفکر اقتصادی، امیدی به رفتار عقلایی نیست !\nاما موضوع دوم مربوط به انتخابات پیش روست. در حدود یک ماه دیگر انتخابات زودهنگام ریاست جمهوری را خواهیم داشت. و از دو هفته دیگر با روشن شدن لیست کاندیدها، تبلیغات و وعده و وعیدها آغاز خواهد شد. شک نکنید ...\nمشاهده کامل پیش‌بینی بازار امروز ...\n",
        "persian_date": "1403-03-05 08:42:00",
        "date": 1716626520000,
        "key": "بورس",
        "url": "https://www.bourse24.ir/news/291934/پیش‌بینی-وضعیت-بورس-5-خرداد-1403"
    },
    {
        "text": " بورس24 : با گذشت 2 ماه از سال 1403 بازدهی میانگین بورس منفی 4 درصد است.\nدر این 2 ماه شاهد رشد 14.8 درصدی شاخص صنعت منسوجات و قرار گرفتن این شاخص در صدر جدول بازدهی ها بودیم. همچنین رتبه دوم نیز نصیب شاخص صنعت رایانه اساسی با رشد 3.2 درصدی شد تا تنها همین دو شاخص طی این 2 ماه بازدهی مثبت داشته باشند.\nدر طرف دیگر شاخص صنعت وسائل ارتباطی طی یک ماه ریزش 18.7 درصدی داشت تا زیان ده ترین صنعت بازار سهام شناخته شود.\nشرح شاخص\n28 اسفند 1402\n30 اردیبهشت 1403\nدرصد بازدهی 2ماهه\nمحصولات فلزی\n275434\n233133\n15.3-\nمواد دارویی\n188196\n175052\n7-\nانبوه سازی\n17074\n16575\n2.9-\nرایانه\n82619\n85271\n3.2+\nماشین آلات\n377728\n355314\n5.9-\nفرآورده های نفتی\n10326870\n9791934\n5.2-\nکانی فلزی\n512728\n488515\n4.7-\nکانی غیر فلزی\n66537\n56440\n15.2-\nغذایی به جز قند\n58599\n54034\n7.8-\nزغال سنگ\n61382\n42302\n31-\nخودرو\n338782\n284987\n15.9-\nقند و شکر\n213605\n184038\n13.8-\nحمل و نقل\n65118\n59258\n9-\nوسایل ارتباطی\n61758\n50190\n18.7-\nسایر مالی\n15593\n14838\n4.8-\nانتشار و چاپ\n1891294\n1805561\n4.5-\nمحصولات کاغذی\n78075\n66201\n15.2-\nفلزات اساسی\n1773303\n1753320\n1.1-\nشیمیایی\n172145\n170908\n1-\nدستگاه های برقی\n6424140\n5794142\n9.8-\nسرمایه گذاری ها\n27940\n27001\n3.3-\nزراعت\n346345\n296454\n14.4-\nلاستیک\n507929\n462873\n8.9-\nچند رشته ای صنعتی\n307196\n307720\n0\nرادیویی\n6074\n5203\n14.3-\nفنی مهندسی\n7899\n6915\n12.5-\nکاشی و سرامیک\n69585\n62541\n10.1-\nبیمه\n107221\n106975\n0\nمنسوجات\n19062\n21881\n14.8+\nمالی\n1917732\n1790401\n6.6-\nسایر معادن\n512250\n422059\n17.6-\nاستخراج نفت\n4624\n4153\n10.2-\nمحصولات چرمی\n38569\n32703\n15.2-\nسیمان\n25210\n24205\n4-\nبانک ها\n9144\n8226\n10-\nبرق و گاز و اب و بخار\n4640\n4543\n2-\nاداره بازارهای مالی\n1261\n1136\n9.9-\nاطلاعات و ارتباطات\n796\n695\n12.7-\nخرده فروشی به جز وسائل نقلیه\n2598\n2507\n3.4-\nشاخص کل\n2195092\n2112560\n3.7-\n",
        "persian_date": "1403-03-05 22:33:00",
        "date": 1716589980000,
        "key": "بورس",
        "url": "https://www.bourse24.ir/news/291932/زیان-4-درصدی-بورس-1403-؛-معرفی-تنها-صنایع-سودده-بازار-سهام-در-دوماه-سپری-شده-از-سال"
    },
    {
        "text": " بورس24 : خالص ارزش معاملات خرد به اندازه 1،785 میلیارد تومان طی روز جاری ثبت شد که نسبت به روز قبل 41 درصد کاهش داشت.\nلقب پرمعامله ترین گروه ها به ترتیب به فلزات اساسی، محصولات شیمیایی، خودرو، انبوه سازی، بانک ها، استخراج کانه های فلزی، مواد و محصولات دارویی، محصولات غذایی و شرکت های چند رشته ای صنعتی تعلق گرفت..\nامروز هم شاهد خروج پول خرد از بورس بودیم به گونه ای که حقیقی ها 196 میلیارد تومان نقدینگی از بازار بیرون بردند که بخش عمده این پول از نمادهای شگویا، خودرو، بوعلی، خگستر، فولاد، تاصیکو، نوری، کیسون، وبملت و وصندوق خارج شد.\nنمادهای وتوسم، فملی، فزر، دکوثر، معیار، وآتوس، کگهرح، فنورد، زفجر، دفارا و حسینا در صدر خریدهای حقیقی از حقوقی قرار گرفتند.\nشاخص کل 1280 واحد رشد کرد و به ارتفاع 2 میلیون و 113 هزار واحد رسید. فملی، فولاد، خودرو و تاصیکو بیشترین تاثیرگذاران مثبت بر شاخص کل بازار بورس بودند.\nشاخص هموزن اما 791 واحد افت کرد. همچنین از ارتفاع شاخص فرابورس 83 واحد کاسته شد.\n",
        "persian_date": "1403-03-01 17:52:00",
        "date": 1716313920000,
        "key": "بورس",
        "url": "https://www.bourse24.ir/news/291844/سقوط-41-درصدی-ارزش-معاملات"
    },
    {
        "text": "1) پیش‌بینی بازار ... \n بورس24 : ضمن تسلیت به مناسب شهادت آیت‌الله سید ابراهیم رئیسی، هشتمین رئیس‌جمهور ایران و همراه انقلابی ایشان در حادثه تلخ اخیر، در شرایطی به مصاف معاملات روز سه‌شنبه می‌رویم که بازار یک روز تعطیلی را پشت سر گذاشته و بعد از معاملات امروز وارد فضای تعطیلی 3 روزه خواهد شد. از طرف دیگر مطابق با اطلاعیه سازمان بورس، دامنه نوسان معاملات سهام ۲+- درصد و صندوق‌های سهامی ۴+- درصد تعیین گردید تا به نوعی جلوی افت جدی قیمت‌ها در برابر هیجانات گرفته شود.\nروز گذشته نیز طیف دیگری از شرکت‌ها گزارش‌های 12 ماهه خود را منتشر کردند اما هنوز هم ناشرین زیادی مانده‌اند که اطلاعات و صورت‌های مالی خود را ارائه نکرده‌اند. تا به این جای کار گزارش‌های منتشر شده به ویژه در صنایع و شرکت‌های بزرگ یکبار دیگر این نکته را گوشزد و یادآوری کرد که دست‌درازی به جیب شرکت‌ها چه تبعاتی برای صنایع کشور، بازار سرمایه، اقتصاد و در صورت تداوم به شکل واضح‌تر برای حاکمیت دارد ! این مساله و بحران را همین ابتدا به معاون اول اخیر و رئیس‌جمهور موقت گوشزد می‌کنیم.\nهر چند که معتقدیم مخبر اشراف کافی به اتفاقات و بلایای نازل شده اخیر بر سر بورس و اقتصاد دارد. آنچه این روزها به وضوح شنیده می‌شود، صدای خرد شدن چرخه‌های اقتصاد زیر سایه تصمیم‌گیری‌های سیاستگذار و نتایج تلخ و عجیب آن در شرکت‌ها است. و حالا با این شرایط و اتفاقات به نظر رئیس‌جمهور جدید دو راه دارد؛ یا خود را خواب بگیرد، این صدا را نشنود و منتظر صداها و فریادهای دردناک‌تر در آینده نه‌چندان باشد و یا فرمان را به سرعت بچرخاند. امیدواریم نهاد ناظر اطلاعات شرکت‌ها و اتفاقات را به اطلاع آنها برساند و این زنگ خطر را برای آنها با شدت بیشتری به صدا درآورد.\nبه هر جهت معاملات نخستین روز کاری خرداد را در حالی آغاز می‌کنیم که طی مدت 3 - 4 سال اخیر هر آنچه در دامنه تصورات می‌گنجید و نمی‌گنجید به بدترین شکل ممکن بر سر بازار نازل شده؛ از دست‌درازی‌های مکرر و غیرمنطقی دولت به جیب شرکت‌ها و صنایع و سیاستگذاری ناجوانمردانه ارزی و پولی بانک مرکزی گرفته تا ...\nمشاهده کامل پیش‌بینی بازار امروز ...\n",
        "persian_date": "1403-03-01 09:13:00",
        "date": 1716282780000,
        "key": "بورس",
        "url": "https://www.bourse24.ir/news/291792/پیش‌بینی-وضعیت-بورس-1-خرداد-1403"
    },
    {
        "text": "1) پیش‌بینی بازار ... \n بورس24 : در شرایطی به مصاف معاملات آخرین روز اردیبهشت یا شاید بهتر باشد بگوئیم آخرین روز اُردیجَهنم می‌رویم که از رنج‌های منفی یکساعت پایانی صندوق‌های اهرمی در بازار شنبه و همچنین فضای گزارش‌دهی برخی از شرکت‌های بزرگ نظیر پتروشیمی زاگرس، پالایش نفت بندرعباس، فولاد مبارکه و برخی از شرکت‌های ریز و درشت دیگر مشخص بود که یکشنبه سیاه دیگری در پیش است و لذا از همان ابتدا که سوت آغاز معاملات کشیده شد، تاخت و تاز فروشنده‌ها به شکل ناعادلانه آغاز شد. دلیل اینکه می‌گوئیم ناعادلانه این است که ارتش خریدار دست خالی بود. او علاوه بر رویت گزارش‌های ضعیف، روند کاهشی نرخ ارز و عدم افزایش دلار نیما، نرخ‌های عجیب سود اوراق را می‌دید و لذا تمایلی برای رویایی با ارتش فروشنده‌ نداشت. بنابراین فضای تلخ بازار از سوت آغاز تا سوت پایان ادامه داشت و شاخص کل با افت سنگین 56 هزار واحدی (بیش از 2.5 درصد) تا ابتدای کانال 2.1 میلیون سقوط کرد !! ارزش معاملات تحت تاثیر فعالیت بیشتر حقوقی در قیمت‌های منفی با رشد 17 درصدی به 3.9 همت رسید و رقمی بالغ بر 510 میلیارد تومان پول توسط حقیقی‌ها از تالار شیشه‌ای فرار کرد !! در بازار دیروز تنها 5 درصد نمادها در دامنه مثبت معامله شدند و 95 درصد زیر فشار سنگین عرضه‌ بودند !\nواقعا صحبت کردن درخصوص شرایط این روزهای بازار بسیار دشوار است اما به‌ هر جهت بحث امروز را در 3 حوزه پیش می‌بریم. موضوع اول بحث گزارش‌های منتشر شده است که طبق معمول به روزهای پایانی مهلتِ زمان ارائه صورت‌های مالی موکول شده و تر و خشک با هم سوخته است. همانطور که تا به این جای کار دیدیم، در صنایع بزرگ دست دولت تا آرنج در جیب شرکت‌ها بوده و اثرات این موضوع در گزارش‌های 12 ماهه خودنمایی می‌کند. اما در برخی از شرکت‌های کوچکتر به دلیل اینکه دولت خیلی قدرت مداخله ندارد یا بهتر است بگوئیم رقم چشم‌گیری به جیب آنها نمی‌رود، فضا بهتر پیش رفته است. البته در این بین برخی از شرکت‌ها نظیر پالایش نفت بندرعباس هم نهایت شیطنت را به خرج داده و با شناسایی مالیات بند \"س\" و کاهش 1.5 همتی سود که اصلا موضوع بودجه سال 1402 نبود، بر طبل بی‌اعتمادی بازار کوبید ! مشکلات بازار با سیاستگذار کم بود، حالا دهان‌کجی و توهین مدیران برخی از ناشرین هم اضافه شده است !\nبه هر جهت امروز گزارش‌های بیشتری منتشر خواهد شد و این وظیفه نهاد ناظر است که با تهیه گزارشی از اثرات دست‌درازی دولت به جیب شرکت‌ها، وارد مذاکره با بالاسری‌ها شده و در مسیر تعدیل تصمیمات سیاستگذار قرار بگیرد. یک نکته را فراموش نکنیم و آن هم اینکه دقیقا یکسال دیگر انتخابات ریاست جمهوری را خواهیم داشت و اگر دولت با همین فرمان پیش برود و به این بحران عریض و طویلی که ایجاد کرده، خاتمه ندهد، بواسطه آسیب دیدن تولید و ایجاد نارضایتی گسترده در صنایع، رای بسیاری را از دست خواهد داد ... ! شاید در مقطع فعلی این جمله را کسی جدی نگیرد اما شک نکنید ادامه این بحران به سود دولت نخواهد بود.\nموضوع دوم، فضای رشد نرخ اخزا است. با تداوم وضعیت آشفته در بازار بدهی و گسیل مداوم و شدید اخزا به این بازار، نرخ بهره اوراق دولتی و سایر ابزارهای بادرآمد ثابت در حال رکوردشکنی است. اخزا به نرخ سود بازده تا سررسید 36 درصد رسید و تا مادامی که مداخله‌ای صورت نگیرد، نرخ سود اوراق افزایشی خواهد بود. بسیاری از فعالان بازار در حال حاضر دماسنج نرخ بهره را نرخ اخزا قرار داده و معتقدند اگر دولت قصدی برای کنترل این نرخ داشته باشد با بازوی بانکها به راحتی می‌تواند در این بازار مداخله کرده و فضا را آرام‌تر کند. شنیده می‌شود وزارت اقتصاد و مجموعه بازار سرمایه (سازمان بورس و شرکت فرابورس) پیشنهادهایی را به بانک مرکزی برای تعدیل وضعیت آشفته این بازار ارائه داده‌اند.\nپیشنهادهایی که بدون چاپ پول می‌تواند سمت تقاضای اوراق خزانه را تقویت کند و وضعیت نرخ آن را کنترل کند. در صورتی که به این پیشنهادها توجه شود، می‌توان امیدوار بود با کمترین اثر از جنس رشد نقدینگی، مشکلات برخی از برطرف شود. نکته مهم اینکه در همه جای دنیا ثبات بازار مالی وظیفه بانک مرکزی است. بانکهای مرکزی هر تصمیمی که بگیرند ابتدا باید اثرات این تصمیمات را بر بازارها بررسی کنند. بازار سهام یکی از دو بال و مکمل ثبات‌بخشی به اقتصاد کشورها است. در بحران 2007 و کرونا 2020 دیدیم که در مدت کوتاهی ثبات مالی به بازارها بازگشت. بانکهای مرکزی مرتب بازار سهام و قیمت سهام را رصد می‌کنند اما در کشور ما آقای فرزین اصلا اعتقادی به بازار سرمایه ندارد !!\nموضوع سوم، اخبار و تحولات سیاسی است. طی روزهای اخیر، نکته‌ای ذهن بسیاری از فعالان اقتصادی را درگیر کرده ...\nمشاهده کامل پیش‌بینی بازار امروز ...\n",
        "persian_date": "1403-02-31 08:48:00",
        "date": 1716194880000,
        "key": "بورس",
        "url": "https://www.bourse24.ir/news/291718/پیش‌بینی-وضعیت-بورس-31-اردیبهشت-1403"
    },
    {
        "text": " بورس24 : خالص ارزش معاملات خرد طی روز جاری به اندازه ۳،۰۴۴ میلیارد تومان بود که نسبت به روز قبل رشد ۱۷ درصدی داشت‌.\nپرمعامله ترین گروه های بازار به ترتیب به فلزات اساسی، خودرو، انبوه سازی، سرمایه‌گذاری‌ها، بانک‌ها و موسسات، استخراج کانه‌های فلزی،محصولات غذایی، سیمان و شرکتهای چندرشته‌ای صنعتی تعلق داشت.\nامروز شاهد خروج پول خرد از بورس بودیم. حقیقی ها ۳۷۸ میلیارد تومان نقدینگی از بازار خارج کردند که بخش عمده این پول از نمادهای فولاد، فملی، سفارس، ثامان، خودرو، زکوثر، حفاری، غدیس و وبملت خارج شد.\nنمادهای وتوسم، حسینا، وآتوس، خزامیا، ثفارس،خبهمن، لوتوسح، ورنا، وساپا و وتوکا در صدر خریدهای حقیقی از حقوقی قرار گرفتند.\nشاخص کل ۶۲،۰۱۹ واحد افت کرد و به ارتفاع ۲ میلیون و ۱۰۶ هزار واحد رسید. فارس، فولاد، فملی، شپنا، پارسان، شستا و وبملت بیشترین تاثیر منفی را بر این نماگر بازار سرمایه داشتند.\nشاخص هموزن هم ۲۰،۴۵۷ واحد کاهش یافت و از ارتفاع شاخص فرابورس نیز ۶۶۸ واحد کاسته شد.\n",
        "persian_date": "1403-02-30 16:52:00",
        "date": 1716137520000,
        "key": "بورس",
        "url": "https://www.bourse24.ir/news/291631/خروج-پول-سنگین-از-بازار"
    },
    {
        "text": "1) پیش‌بینی بازار ... \n بورس24 : در شرایطی به مصاف معاملات دومین روز کاری هفته می‌رویم که بازار شنبه با امیدواری بیشتری آغاز کرد و لذا شاخص کل در همان یکساعت نخست موفق به ثبت رشد 10 هزار واحدی شد. اما با گذر از نیمه نخست مشخص شد که هنوز سمت خریدار بواسطه ریسک‌های اقتصادی و تصمیمات نسنجیده سیاستگذار، تمایلی به تغییر رویه و حرکت رو به جلو ندارد. نوع معاملات به‌خصوص در نیمه دوم نشان داد که بازار همچنان نسبت بسیاری از رویدادها و اتفاقات پیش رو خوشبین نیست و از طرف دیگر ترس از گزارش‌های 12 ماهه دارد اما از منفی و رنگ سرخ هم کلافه شده و دیگر کشش برای افت‌های جدی ندارد. در نتیجه معاملات روز گذشته، شاخص کل با رشد اندک 3 هزار واحدی در ارتفاع دو میلیون و 168 هزار واحدی قرار گرفت و بخش بااهمیتی از رشد روزانه خود را از دست داد. از طرف دیگر ارزش معاملات هم با افت 17 درصدی به رقم ضعیف 3.3 همتی رسید. ضمن اینکه تراز نقدینگی هم تعریف چندانی نداشت. البته با این نرخ بهره، دلیلی هم برای ورود نقدینگی و خرید سهم نیست !\nبه نظر 3 موضوع در کاهش نسبی فشار فروش در بازار موثر بوده است؛ هر چند که نیمه دوم بازار دیروز خیلی هم خوب پیش نرفت. موضوع اول، برداشته شدن ریسک دریافت مالیات مضاعف بود که بصورت قطعی از سر بازار برداشته شد. موضوع دوم، مطرح شدن افزایش ضریب اعتباری بود که بازار همیشه آن را به عنوان یک سیگنال مهم و قوی در نظر می‌گیرد. و موضوع سوم، خبر تغییرات بخشنامه‌های ارزی است که گویا به برخی شرکت‌های کوچک مجوز عرضه دلار با نرخی بالاتر از نرخ حواله داده می‌شود. هر چند که هنوز جزئیات این تصمیم مشخص نیست اما به نظر خبر فوق در بازار ارز موثر بوده و دلار را به کانال‌های پائین‌تری هدایت کرده است. البته یک شایعه مهم هم مطرح می‌شود و آن هم اینکه، گویا قرار است انتشار اوراق تبعی به شکل گسترده در دستور کار قرار بگیرد. از آنجا که در گذشته واکنش بازار به این خبر مثبت بوده، به نظر اگر این شایعه رنگ واقعیت بگیرد، شاهد بسته شدن کف قیمت در طیف وسیعی از سهام بازار باشیم.\nالبته از طرف دیگر چالش‌هایی نظیر نرخ بهره و سرکوب دلار نیما و نگرانی از بابت گزارش‌های 12 ماهه پابرجا است. درخصوص نرخ بهره باید گفت که ظاهرا همه متوجه اثرات این موضوع شده‌اند و لذا می‌بینیم که هر روز صدای اعتراض یک ارگان یا یک سازمان بلند می‌شود و حتی آنها هم که طی این سالها در برابر بسیاری از تصمیمات سکوت کرده بودند، به این تصمیمِ سمی معترض شده‌اند. بازار متوجه نرخ‌های عجیب اخزا شده و تنها سیاستگذار است که خود را خواب گرفته. وای بر شما که طبق معمول یا دیر می‌بینید و یا می‌بینید و به اقتصاد و تولید با شست خود لایک نشان می‌دهید ! شک نکنید این لایک هم به مانند بسیاری از لایک‌های دیگر، با قدرت و تعداد بالاتر به خود شما کمانه خواهد شد !\nمتاسفانه تمام تمرکز دولت بر نمایش کاهش نقدینگی و استفاده از این اهرم برای کنترل تورم و در نهایت گرفتن ژست \"ما می‌توانیم\" است !! اما شک نکنید این سیاست شکست خواهد خورد و از جای دیگری بیرون خواهد زد. به نظر دولت برای اینکه بتواند در مسیر فروش اوراق قرار بگیرد، و از این بازی پانزی که خودش آغاز کرده، خارج شود، یک ...\nمشاهده کامل پیش‌بینی بازار امروز ...\n",
        "persian_date": "1403-02-30 08:36:00",
        "date": 1716107760000,
        "key": "بورس",
        "url": "https://www.bourse24.ir/news/291575/پیش‌بینی-وضعیت-بورس-30-اردیبهشت-1403"
    },
    {
        "text": " بورس24 : خالص ارزش معاملات خرد طی روز جاری به اندازه 2583 میلیارد تومان بود که نسبت به روز قبل معاملاتی 19 درصد کاهش داشت.\nپرمعامله ترین گروه های بازار به ترتیب به انبوه سازی، فلزات اساسی، خودرو، محصولات شیمیایی، بانک ها و موسسات، سرمایه گذاری ها، رایانه، استخراج کانه های فلزی، دارویی و محصولات غذایی تعلق گرفت.\nامروز شاهد ورود خرد به بورس بودیم حقیقی ها 17 میلیارد تومان نقدینگی به بازار وارد کردند که بخش عمده این پول  به نمادهای وبملت، وپارس، ثاخت، واحیا، نوری، توسن، پتایر و فزر وارد شد\nنمادهای خودرو، حفاری، جم، کالا، وطوبی، رانفور، بپاس، سامان و فملی در صدر خریدهای حقوقی از حقیقی قرار گرفتند.\nشاخص کل 3،463 واحد رشد کرد و به ارتفاع 2 میلیون و 168 هزار واحد رسید. فملی، وبملت، نوری، وپارس بیشترین تاثیر مثبت را بر این نماگر بازار سرمایه داشتند.\nشاخص هموزن هم 843 واحد افزایش یافت و از ارتفاع شاخص فرابورس 38 واحد کاسته شد.\n",
        "persian_date": "1403-02-29 16:34:00",
        "date": 1716050040000,
        "key": "بورس",
        "url": "https://www.bourse24.ir/news/291454/سقوط-ارزش-معاملات"
    },
    {
        "text": "1) پیش‌بینی بازار ... \n بورس24 : در شرایطی به‌مصاف معاملات نخستین روز کاری هفته می‌رویم که بازار چهارشنبه تحت تاثیر فضای نامطلوب نیمه دوم بازار سه‌شنبه و همچنین رنج‌های منفی دقایق پایانی در صندوق‌های اهرمی آغاز چندان جالبی نداشت. بدون تعارف همین ابتدا عرض می‌کنیم که نوسانات در صندوق‌های اهرمی به ویژه در نماد خاص اهرم به کلیت بازار جهت می‌دهد و متاسفانه نهاد ناظر توجه کافی به دستکاری قیمت‌ها و معاملات غیرعادی در این گزاره ندارد. بازار چهارشنبه تا نیمه‌های ساعت معاملات تقریبا شبیه به 14 - 15 روز اخیر پیش رفت و چه تلخ است که سهامداران 3 هفته جهنمی را تحمل کرده‌اند و صدای هیچکس به‌ جزء عارف نوروزی مدیرعامل شستا بلند نشد و کماکان بسیاری از مدیران بواسطه عشق به مدیریت و میزپرستی سکوت اختیار کرده‌اند.\nبازار نه‌تنها از رفتار سیاستگذاران که از برخورد و تصمیمات نهاد ناظر و بسیاری از مدیران ناامید شده و همین مساله باعث شده تا خریداران خلع صلاح شده و فروشندگان با انواع و اقسام مهمات و ادوات جنگی میدان نبرد را در اختیار بگیرند. البته در نیمه دوم بازار چهارشنبه به کمک تصویب اصلاحیه بند س تبصره ۶ قانون در بودجه ۱۴۰۳ و رسیدن خبر ویژه افزایش ضریب حساب تضمین موضوع معاملات اعتباری (از 60 به 70 درصد)، سمت تقاضا تلاش‌هایی را برای تغییر فضا صورت داد و چندین نارنجک و ترقه را حواله فروشندگان کرد تا بلکه خراشی به دست و صورت آنها انداخته و از قدرت آنها بکاهد. البته که این روزها با این نرخ بهره خیلی تمایلی به دریافت اعتبار نیست اما به هر جهت افت اخیر باعث شده تا حساب تضمین بسیاری از معامله‌گران به خطر بیفتد. در نتیجه معاملات روز چهارشنبه، شاخص کل بخش بااهمیتی از افت 6 هزار واحدی روزانه خود را جبران کرد و در ارتفاع دو میلیون 164 هزار واحدی ایستاد. ارزش معاملات با رشد 14 درصدی به 4 همت رسید و رقمی بالغ بر 240 میلیارد تومان از پرتفوی معامله‌گران حقیقی به سبد حقوقی‌ها منتقل شد. انصافا این حق بازار نبود که به طور متوالی در چند هفته پشت سر هم روزهای تلخ منفی را تجربه کند.\nبا وجود تصویب اصلاحیه بند \"س\" تبصره 6، اما همچنان دو ریسک بالای سر بازار خودنمایی می‌کند. نخست ریسک نرخ بهره است که هر چه زمان می‌گذرد، ترسناک‌تر و عجیب‌تر می‌شود و می‌تواند تبدیل به بحران بزرگ‌تر و وحشتناکی برای اقتصاد شود و دوم ریسک افت حاشیه سود ناخالص شرکت‌ها است که برخی از شرکتها و صنایع با انتشار گزارش‌های 12 ماهه زنگ خطر را به صدا در آورده‌اند. درخصوص ریسک اول یعنی نرخ بهره باید گفت، با این اعداد و ارقامی که برای اخزا اعلام می‌شود و از طرف دیگر شرکت‌ها را بواسطه ممانعت از رشد نیما تحت فشار قرار داده‌اند، طبیعی است که فضا خوب پیش نرود و حتی برخی نگرانی وقوع بحران در صندوق‌های اهرمی‌اند. به‌خصوص حالا که صندوق‌های اهرمی بخش بزرگی از بازار شده‌اند و لذا وقوع هر بحرانی در این صندوق‌ها، کل بازار را به آتش خواهد کشید. هرچند که شنیده می‌شود دولت دستور مداخله در این حوزه را داده و به زودی انتشار اوراق با این فضا متوقف خواهد شد. اما حقیقت ماجرا این است که هیچ تمایل و تلاشی برای تغییر نرخ صورت نمی‌گیرد و هنوز رئیس بانک مرکزی متوجه تبعات تصمیمات اخیر نیست.\nتوجه به نکته ضروری است که در هفته گذشته نرخ اخزا به سطوح 34 - 35 درصد رسید که عدد بسیار خطرناکی نه صرفا برای بازار سرمایه که برای کل اقتصاد است. به این ترتیب فرزین در سیاست‌های انقباضی از طیب‌نیا به شکل عجیبی پیشی گرفت ! فرزین با این سیاست در حال هدایت کردن اقتصاد به لبه پرتگاه است. حتی کار به جایی رسیده که صدای عارف نوروزی مدیرعامل شستا (مدیر بیش از 170 شرکت بورسی و غیربورسی) درآمده است. کنترل تورم از طریق کاهش تقاضا و کاهش سرعت گردش پول به رشد اقتصادی و اشتغال آسیب می‌زند. وقتی ابزار مالیات را داریم، می‌توانیم افزایش نرخ ارز، خودرو و کالاها را با جرایم مالیاتی مدیریت کنیم و در عوض با کاهش نرخ بهره منابع مالی را به سمت تولید و افزایش عرضه کالاها و خدمات هدایت کنیم. در واقع کنترل تورم با افزایش عرضه مطلوب است، نه با کاهش تقاضا. در کشورهای غربی بخشی از خرید مردم بصورت اعتباری انجام می‌شود و در عوض با افزایش نرخ بهره، بصورت اتوماتیک خریدهای اعتباری کاهش می‌یابد.\nاما در ایران مردم هیچ کالایی را بصورت اعتباری خرید نمی‌کنند و صنایع برای سرمایه در گردش از اعتبار استفاده می‌کنند. بنابراین واضح است که ...\nمشاهده کامل پیش‌بینی بازار امروز ...\n",
        "persian_date": "1403-02-29 08:41:00",
        "date": 1716021660000,
        "key": "بورس",
        "url": "https://www.bourse24.ir/news/291409/پیش‌بینی-وضعیت-بورس-29-اردیبهشت-1403"
    },
    {
        "text": " بورس24 : خالص ارزش معاملات خرد طی روز جاری به میزان 3،185 میلیارد تومان بود که نسبت به روز قبل 5.4 درصد افزایش داشت. پرمعامله ترین گروه های بازار به ترتیب به انبوه سازی، محصولات شیمیایی، خودرو، فلزات اساسی، دارویی، سرمایه گذاری ها، شرکت های چند رشته ای صنعتی، استخراج کانه های فلزی، محصولات غذایی، بانک ها و موسسات تعلق گرفت.\nامروز هم همانند روز گذشته شاهد خروج پول خرد از بورس بودیم حقیقی ها 260 میلیارد تومان نقدینگی از بازار بیرون بردند که بخش عمده این پول از نمادهای جم پیلن، وامید، بتهران، دکوثر، دامین، ارفع، خساپا و سخوز خارج شد.\nنمادهای ونیرو، کلر، شرنگی، ثمسکن، وبملت، ثپردیس، وآتوس، خگستر در صدر خریدهای حقیقی از حقوقی قرار گرفتند.\nشاخص کل 1076 واحد افت کرد و به ارتفاع 2 میلیون و 164 هزار واحد رسید. فارس، فخوز، شپنا، خودرو بیشترین سهم را در کاهش ارتفاع شاخص کل بورس داشتند.\nشاخص هموزن هم 1،670 واحد افت کرد. همچنین از ارتفاع شاخص فرابورس 88 واحد کاسته شد.\n",
        "persian_date": "1403-02-26 16:44:00",
        "date": 1715791440000,
        "key": "بورس",
        "url": "https://www.bourse24.ir/news/291311/افزایش-5-درصدی-ارزش-معاملات-خرد"
    },
    {
        "text": "1) پیش‌بینی بازار ... \n بورس24 : در شرایطی به مصاف معاملات آخرین روز کاری هفته می‌رویم که در دقایق ابتدایی بازار سه‌شنبه تا حدودی از شدت هیجانات منفی کاسته شد و یک تعادل نسبی برقرار شد. اما هر چه با نقطه آغازین بازار بیشتر فاصله گرفتیم، میل به سرسره‌بازی و حرکت نمادها به سمت هسته و جبه زمین بیشتر شد؛ هر چند دماسنج اصلی بازار واقعیت‌ها را نشان نداد و علیرغم از دست دادن بخش بااهمیتی از رشد روزانه خود اما در نهایت بواسطه شاخص‌سازی، با رشد اندک 4 هزار واحدی در ارتفاع دو میلیون و 165 هزار واحدی ایستاد ! ارزش معاملات تغییر بااهمیتی نسبت به روزهای اخیر نداشت و به 3.5 همت خلاصه شد که رقم قابل قبولی برای امیدواری به خاتمه یافتن روند نزولی نیست و طبق روال عادی برنامه تراز نقدینگی حقیقی‌ها منفی بود. روز گذشته رقمی بالغ بر 150 میلیارد تومان پول از بازار خارج شد. جالب است بدانید که طی 12 روز کاری اخیر هرگز پولی وارد بازار نشده است !\nامروز 26 اردیبهشت است و تقریبا 2 ماه از سال را پشت‌سر گذاشته‌ایم. روز اول بهار با شنیدن شعار سال چه فکرها و رویاپردازی‌ها که نکردیم !! اما دو سوم بهار به جهنمی‌شکل ممکن گذشت !! از 34 روز کاری گذشته تنها 13 کندل سبز ثبت شده و بازار 21 روز کاری زیر سخت‌ترین فشار عرضه بوده و لذا طیف وسیعی از سهم‌ها در سطوحی پائین‌تر از 28 اسفند 1402 قرار گرفته‌اند ! ابتدای سال را با درگیری نظامی ایران و اسرائیل آغاز کردیم و در ادامه درگیر تحولات جنگی دولت و مجلس و بانک مرکزی با بازار سرمایه شدیم و البته یکبار دیگر به همه ثابت شد که تصمیمات دولت چقدر می‌تواند مخرب‌تر از ریسک‌های سیاسی و حملات موشکی باشد. این چه جنایتی است که در حق سرمایه‌های مردم می‌شود ؟! امروز کسی حتی اگر از سر خوش‌بینی و پذیرش ریسک به ریوارد بالا به سراغ بازار بیاید و بخواهد خرید کند، همه به چشم یک دیوانهِ به او نگاه می‌کنند !\nرکود به‌ قدری عمیق شده که حتی بدبین‌ترین معامله‌گران هم انتظار چنین ریزشی از بازار را نداشتند. حتی سازمان بورس هم که به‌‌ عنوان نهاد ناظر وظیفه‌اش حمایت از حق و حقوق سهامداران است، گوشه‌ای نشسته و تماشاچی محض شده و جالب اینکه باری دیگر چراغ ورود شرکت‌های جدید را روشن کرده است !! انصافا ریزش 14 روز اخیر (به غیر از مثبت مشقی دیروز) کم‌سابقه بوده است. در دوره‌های نزول و فرود اخیر، فرصت نفس کشیدن به بازار داده می‌شد اما این‌بار سر سهامداران را با تمام قوا زیر آب کرده‌اند و حتی اجازه نفس کشیدن نمی‌دهند. در این بین افت نرخ ارز را هم داریم که با وجود عدم واکنش بازار در زمان رشد، اما در افت‌ها او را همراهی می‌کند. به هر حال کاهش نرخ ارز خود را در عطش معاملات بورس کالا و همچنین رکود احتمالی در بازارها نشان می‌دهد. \nبه نظر دو عامل منجر به افت قیمت ارز شده است. عامل نخست، کاهش ریسک‌های نظامی و برخی اخبار مثبت سیاسی و عامل دوم رسیدن زمزمه‌هایی مبنی بر گشایش‌های ارزی و افزایش صادرات نفتی. البته در این بین تلاش دولت و بانک مرکزی برای سرکوب تقاضا و انتشار اوراق با نرخ سود بالا هم بی‌تاثیر نبوده است. حتی گفته می‌شود احتمال آغاز دوره جدیدی از مذاکرات سیاسی وجود دارد. البته بازار به قدری گیج و منگِ مشت و لگد تصمیمات اخیر اقتصادی دولت است که خیلی حال و حوصله وزن دادن و فکر کردن به تحولات سیاسی را ندارد اما به هر جهت این نکته را باید گوشه ذهن داشت که تنها موضوعی که می‌تواند اقتصاد کشور را از این بن‌بست خارج کند، یک توافق همه‌جانبه با دنیا است که برخی متوجه این موضوع شده‌اند. به هر حال کاهش نرخ ارز چالش جدیدی است و البته بازار سرمایه در مقطع فعلی وزن چندانی به آن نمی‌دهد و فعلا درگیر نرخ بهره و تلفات آن است.\nماجرایی که از اسفند سال گذشته آغاز شد و هر چه می‌گذرد آثار مخربش بیشتر عیان و نمایان می‌شود. متاسفانه در کشوری که زیر بار فشار تحریم و مشکلات عجیب و غریب قرار دارد و درگیر تورم ساختاری است، اصرار ویژه‌ و غیرمنطقی بر ارائه نرخ سود بالای بدون ریسک وجود دارد و لذا می‌بینیم که اقتصاد در مسیر یک رکود سنگین قرار گرفته است. نکته جالب اینجاست که حالا خود دولت هم متضرر این ماجرا شده و نمی‌تواند نیازهای مالی خود را تامین کند. لذا اگر بانک مرکزی یا بانکها در این چرخه ورود نکنند، فضا به مراتب پیچیده‌تر از شرایط فعلی خواهد شد. در واقع می‌توان گفت نرخ بهره به دوراهی حساسی رسیده که یا بانک مرکزی و دولت این بازی را متوقف می‌کنند و یا به این حماقت ادامه داده و گردباد نرخ بهره هر آنچه سر راه خود می‌بیند را نابود می‌کند. البته چرخه تصمیمات اخیر به خوبی نشان داده که دیگر خرد و عقلانیتی باقی نمانده است !\nاما از آنجا که کماکان بازار حرفی برای گفتن ندارد، گریزی به مباحث سیاسی و اخبار و شایعات این حوزه بزنیم. درخصوص توافق سیاسی باید گفت که اگر ...\nمشاهده کامل پیش‌بینی بازار امروز ...\n",
        "persian_date": "1403-02-26 08:42:00",
        "date": 1715762520000,
        "key": "بورس",
        "url": "https://www.bourse24.ir/news/291284/پیش‌بینی-وضعیت-بورس-26-اردیبهشت-1403"
    },
    {
        "text": " بورس24 : خالص ارزش معاملات خرد طی روز جاری به اندازه 3،023 میلیارد تومان بود.\nپرمعامله‌ترین گروه‌های بازار به ترتیب به انبوه‌سازی و مستغلات، فلزات اساسی، خودرو و ساخت قطعات، محصولات شیمیایی، سرمایه‌گذاری‌ها، شرکت‌های چندرشته ای صنعتی، محصولات دارویی، بانک‌ها، استخراج کانه‌های فلزی و محصولات غذایی تعلق گرفت.\nحقیقی‌ها ۱۳۲ میلیارد تومان پول حقیقی از بازار خارج کردند که عمده آن‌ها از نمادهای خودرو، وبملت، خساپا، تاپیکو، ارفع، شپدیس، شخارک و شیراز بود‌.\nنمادهای وآذر، مبینح، وطوبی، وتوس، دامین، ولکار، نوری و کالا در صدر خریدهای حقیقی از حقوقی قرار گرفتند.\nشاخص کل۴۲۷۳ واحد مثبت خورد و در ارتفاع ۲،۱۶۵،۶۹۶ واحد ایستاد، از جمله نمادهای تاثیرگذاری مثبت بر شاخص می توان به فملی، فولاد، وامید، شستا و شپنا اشاره کرد.\nشاخص هم‌وزن نیز با کاهش ۴۳۳ واحدی به ۷۱۵،۷۴۰ واحد رسید‌.\nشاخص فرابورس نیز با افت ۴۷ واحدی عدد ۲۳،۹۲۷ واحد را به ثبت رساند.\n",
        "persian_date": "1403-02-25 17:03:00",
        "date": 1715706180000,
        "key": "بورس",
        "url": "https://www.bourse24.ir/news/291252/فشار-فروش-حقیقی‌ها-کم-شد"
    },
    {
        "text": "1) پیش‌بینی بازار ... \n بورس24 : عجب روز سختی بود ! یک دوشنبه سیاه و باورنکردنی ! چقدر ناعادلانه و ناجوانمردانه شیشه‌های ویترین اقتصادی کشور در حال پودر شدن و استخوان سهامداران در حال خرد شدن است !! بازار دوشنبه می‌دانست که باید با رنگ سرخ آغاز کند. فضا در نیمه دوم بازار یکشنبه به قدری سخت و با رنج‌های منفی پیش رفته بود که تقریبا آمادگی کافی برای پذیرش تکرار افت قیمت‌ها وجود داشت. اما شرایط به مراتب بدتر از انتظار پیش رفت و هنوز از دقایق نخست عبور نکرده‌ بودیم که رنج‌های منفی سنگین در طیفی از نمادهای مورد توجه به شکل غیرمعمول آغاز شد ! گویی هدف این بود که سطح حمایتی شاخص که برخی از چارتیست‌ها بر آن تاکید داشتند، طوری شکسته شود که بسیاری از معامله‌گران و سهامداران خسته لاجرم در مسیر فروش و شناسایی زیان قرار بگیرند !! انصافا در دوران درگیری نظامی بین ایران و اسرائیل هم فضا اینچنین سخت و کلافه‌کننده نبود. ناامیدی و بی‌رمقی و آینده‌ مبهم تبدیل به بخشی از سرنوشت و رفتار بازار شده و این ویروس در جان او نشسته است.\nحتی با خبر برداشته شدن ریسک بزرگی به نام مالیات، باز هم کسی حاضر به خرید و حضور نیست و لذا برخی معتقدند بازار وارد مرحله بحرانی شده است. البته از دید ما، بحران 15 روز پیش آغاز شد. زمانی که پس از دو کندل کذایی بلند که در انتهای درگیری نظامی ایران و اسرائیل شکل گرفت، درگیری نظامی عاملین سرکوب قیمت در بورس با سهامداران آغاز شد و لذا 14 روز اخیر یکی از بدترین دوران‌ها طی چند سال اخیر برای سهامداران بوده و تازه برخی سخن از قرار گرفتن بازار در مرحله بحرانی می‌کنند ! البته در نیمه دوم بازار روز گذشته کمی تحرکات بهتر شد و شاهد زیرگیری نسبی توسط برخی از حقوقی‌ها و صندوق‌های حمایتی بودیم. اما این تحرکات کافی نبود و لذا شاخص کل در یک روز تلخ با افت جدی 32 هزار واحدی تا ارتفاع دو میلیون و 160 هزار واحدی سقوط کرد. ارزش معاملات با افت حدود 5 درصدی به 4.7 همت رسید و رقمی بالغ بر 560 میلیارد تومان از چرخه بازار خارج شد. طبق برخی آمار و ارقام در این افت حدود 158 هزار واحدی یا 6.8 درصدی شاخص (از ارتفاع 2.318 تا 2.160 هزار واحد)، میزان افت قیمت در طیف وسیعی از سهام از مرز 20 درصد هم عبور کرده و حتی در برخی از سهم‌ها به 25 تا 30 درصد رسیده است. و نکته جالب‌تر اینکه دقیقا در بدترین دوران بازار سرمایه، باری دیگر موتور عرضه‌های اولیه روشن شده است ! بدون تعارف باید گفت برخی به شکل علنی خصومت خود با بازار سرمایه را اعلام کرده و شمشمیر را از رو بسته‌‌اند.\nواقعا زبانمان قاصر است. نمی‌دانیم با این وضعیت، از کجای بازار صحبت کنیم. از گوشه و کنار شنیده می‌شود که دولت پس از برگزاری جلسه شنبه شب با برخی از فعالین بازار و بنگاه‌های بزرگ به این نتیجه و جمع‌بندی رسیده که بازار وارد شرایط بحرانی شده اما نکته مهم اینجاست که درک آنها از بحران با درک ما از بحران تفاوت زمین تا آسمان دارد. از دید آنها افت قیمت سهام خیلی مهم نیست و اصلا توجهی به‌از بین رفتن دارایی سهامداران ندارند. کمااینکه دولت می‌دانست دست‌درازی به‌جیب شرکتها (افزایش غیرمنطقی نرخ انرژی، تغییر فرمول پالایشی‌ها، افزایش عوارض و تعرفه و سایر موارد که بهتر از ما مطلع هستید) چه عواقبی دارد که در نهایت کاهش حاشیه سود بنگاه‌ها و ریزش قیمت‌ها رقم می‌زند. اما چرا دولت فهمیده که حال بازار خوب نیست ؟! چون شرایط طوری پیش رفته که خریداری برای اوراق آنها نیست و او نمی‌تواند بر اساس انتظارات خود تامین مالی کند.\nدر این میان سوالی که این روزها ذهن فعالان بازار را درگیر کرده، دلیل انتشار سنگین اوراق چه به صورت نقدی و چه به شکل تخصیص به طلبکاران در فصل بهار است. اتفاقی که در سالهای گذشته رخ نمی‌داد. دلیل اول این موضوع، عدم تامین مالی در ماه‌های پایانی سال گذشته است. در واقع به دلیل انتشار گواهی سپرده 30 درصدی در بهمن ماه و آش شوری که رئیس بانک مرکزی پخت، دولت نتوانست انتشارها و تخصیص‌ها را آنطرف سال تکمیل کند و بخش مهمی از اوراق به سال جدید منتقل شد. از طرف دیگر دولت معمولا در فصل بهار از بانک مرکزی تنخواه می‌گرفت و با آن گذران امور می‌کرد. حالا دولت مانده و جیب خالی و فرزینی که نمی‌خواهد پایه پولی را رشد دهد. گواهی سپرده 30 درصدی بوی گندی راه انداخته که هیچ عطر و ادکلنی نمی‌تواند بوی آن را از بین ببرد.\nاما به بحث اصلی برگردیم. با دو دیدگاه مختلف، همه به این درک و نتیجه رسیده‌اند که حال بازار خوب نیست. نکته مثبت این ماجرا اینجاست که تقریبا بحران پذیرفته شده و شاید برخی از مشکلات جمع و جور شود اما نکته منفی اینجاست که دل دولت برای بازار و سرمایه‌های مردم نسوخته؛ بلکه شکست سخت در فروش اخزا و اوراق و مشکل در تامین مالی باعث شده که آنها به فکر همفکری با فعالان بازار بیفتند و شک نکنید چنانچه خر آنها از پل بگذرد، باز هم دست‌های پلید آنها در جیب شرکتها خواهد رفت. فراموش نکنیم که عامل این بحران دقیقا خود دولت بوده و راه حل کمک به بورس، برگشت او از برخی تصمیمات غلط است.\nاحسان دشتیانه عضو شورای عالی بورس در جلسه روز شنبه مورخ 22 اردیبهشت که با رئیس سازمان برنامه و بودجه برگزار شد، حرف جالبی زد. او گفت: بازار سرمایه توسط برخی از ارکان دولت به رسمیت شناخته نمی‌شود. بنده به عنوان عضو شورای عالی بورس دو رئیس بانک مرکزی را یک بار 30 دقیقه در جلسه شورای عالی بورس و دو وزیر صمت را دو بار یکی شان را در یک جلسه آن هم درباره خودرو دیدم. متاسفانه اصلا حضور در شورای عالی بورس را به رسمیت نمی‌شناسند. بگذریم ...\nمرحله پذیرش بحران به نظر حساس‌ترین و شاید آخرین مرحله‌ای‌ است که پیش روی بازار است و وظیفه سازمان و اهالی بازار را سنگین‌تر می‌کند که بتوانند در این مسیر مشکلات خود را مطرح و راه‌حل آن را پیش ببرند. در راس ...\nمشاهده کامل پیش‌بینی بازار امروز ...\n",
        "persian_date": "1403-02-25 08:46:00",
        "date": 1715676360000,
        "key": "بورس",
        "url": "https://www.bourse24.ir/news/291221/پیش‌بینی-وضعیت-بورس-25-اردیبهشت-1403"
    }
]